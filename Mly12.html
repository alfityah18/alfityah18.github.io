<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Sepuluh Pembatal Keislaman</title>
</head>

<body style="display: block; text-align: left;">
    <div class="article-image">
    <img src="images/Mly_012.png" alt="Article Image" style="max-width: 100%;">
</div>
    
    <article class="article-content">

      <p>Seruan para pendakwah yang dikatakan oleh Nabi Muhammad ﷺ dalam hadith ini bukanlah kepada dosa yang biasa-biasa. Ia juga bukan bid‘ah dalam ibadah, tetapi pelbagai bahaya yang bisa meruntuhkan akidah. Ini dapat dipastikan melalui riwayat Hudhayfah bin al-Yaman (RA) yang tercatat dalam <i>Sahih al-Bukhari</i> 7084, di mana beliau berkata:</p>
<h4>كَانَ النَّاسُ يَسْأَلُونَ رَسُولَ اللَّهِ صلى الله عليه وسلم عَنِ الْخَيْرِ، وَكُنْتُ أَسْأَلُهُ عَنِ الشَّرِّ، مَخَافَةَ أَنْ يُدْرِكَنِي فَقُلْتُ يَا رَسُولَ اللَّهِ إِنَّا كُنَّا فِي جَاهِلِيَّةٍ وَشَرٍّ فَجَاءَنَا اللَّهُ بِهَذَا الْخَيْرِ، فَهَلْ بَعْدَ هَذَا الْخَيْرِ مِنْ شَرٍّ قَالَ ‏"‏نَعَمْ‏"‏‏.‏ قُلْتُ وَهَلْ بَعْدَ ذَلِكَ الشَّرِّ مِنْ خَيْرٍ قَالَ ‏"‏نَعَمْ، وَفِيهِ دَخَنٌ‏"‏‏.‏ قُلْتُ وَمَا دَخَنُهُ قَالَ ‏"‏قَوْمٌ يَهْدُونَ بِغَيْرِ هَدْىٍ، تَعْرِفُ مِنْهُمْ وَتُنْكِرُ‏"‏‏.‏ قُلْتُ فَهَلْ بَعْدَ ذَلِكَ الْخَيْرِ مِنْ شَرٍّ قَالَ ‏"‏نَعَمْ، دُعَاةٌ عَلَى أَبْوَابِ جَهَنَّمَ، مَنْ أَجَابَهُمْ إِلَيْهَا قَذَفُوهُ فِيهَا‏"‏‏.‏ قُلْتُ يَا رَسُولَ اللَّهِ صِفْهُمْ لَنَا‏.‏ قَالَ ‏"‏هُمْ مِنْ جِلْدَتِنَا، وَيَتَكَلَّمُونَ بِأَلْسِنَتِنَا"‏‏.‏ قُلْتُ فَمَا تَأْمُرُنِي إِنْ أَدْرَكَنِي ذَلِكَ قَالَ ‏"‏تَلْزَمُ جَمَاعَةَ الْمُسْلِمِينَ وَإِمَامَهُمْ‏"‏‏.‏ قُلْتُ فَإِنْ لَمْ يَكُنْ لَهُمْ جَمَاعَةٌ وَلاَ إِمَامٌ قَالَ ‏"‏فَاعْتَزِلْ تِلْكَ الْفِرَقَ كُلَّهَا، وَلَوْ أَنْ تَعَضَّ بِأَصْلِ شَجَرَةٍ، حَتَّى يُدْرِكَكَ الْمَوْتُ، وَأَنْتَ عَلَى ذَلِكَ‏"‏‏.‏</h4>
<p class="centered-paragraph">Orang lain sering bertanya kepada Rasulullah ﷺ tentang kebaikan, tetapi aku sering bertanya tentang keburukan kerana bimbang ia akan menimpa diriku. Aku pernah bertanya:</p>
<p class="centered-paragraph"><b>“Ya Rasulullah, dahulu kami berada dalam kejahilan dan keburukan, lalu Allah mengirimkan keadaan yang penuh kebaikan ini kepada kita. Apakah akan datang keburukan selepas kebaikan ini?”</b></p> 
<p class="centered-paragraph">Baginda menjawab: <b>“Ya.”</b></p> 
<p class="centered-paragraph"><b>“Apakah akan datang kembali kebaikan selepas keburukan itu?”</b></p> 
<p class="centered-paragraph"><b>“Ya, namun ia akan dicemari.”</b></p> 
<p class="centered-paragraph"><b>“Apakah cemarnya itu?”</b></p> 
<p class="centered-paragraph"><b>“Kaum yang memberi petunjuk bukan dengan petunjukku; engkau akan mengenali sebahagian perkara daripada mereka dan menolak sebahagian yang lain.”</b></p> 
<p class="centered-paragraph"><b>“Kemudian, apakah akan datang keburukan selepas kebaikan itu?”</b></p> 
<p class="centered-paragraph"><b>“Ya—para pendakwah di pintu-pintu Jahannam; sesiapa yang menyahut seruan mereka, akan dihumban ke dalam neraka oleh mereka.”</b></p> 
<p class="centered-paragraph"><b>“Ya Rasulullah, terangkanlah kepada kami siapa mereka.”</b></p> 
<p class="centered-paragraph"><b>“Mereka dari kalangan kita, dan mereka berbicara dengan lidah kita.”</b></p> 
<p class="centered-paragraph"><b>“Apakah perintahmu jika aku hidup pada zaman itu?”</b></p> 
<p class="centered-paragraph"><b>“Berpegang teguhlah pada Jama’ah Muslimin dan imam mereka.”</b></p> 
<p class="centered-paragraph"><b>“Bagaimana jika waktu itu tiada jama’ah dan tiada imam?”</b></p> 
<p class="centered-paragraph"><b>“Kalau begitu, pisahkan dirimu dari semua puak yang ada, meskipun engkau terpaksa menggigit akar pokok sampai maut menjemputmu.”</b></p>
      <p><i>Sahih al-Bukhari</i> 7084 tidak menceritakan garis masa sejarah yang tetap, tetapi pola yang berulang-ulang dan terus bermunculan sepanjang zaman. Kejahilan dan keburukan merujuk pada zaman Jahiliyyah sebelum kedatangan Nabi ﷺ. Dan kebaikan pula bermaksud Islam, yang menyatukan umat di bawah petunjuk yang benar daripada baginda.</p>
      <p>Setelah itu, keburukan datang kembali—yang mula muncul pada zaman Sahabat—dalam bentuk kekacauan politik, perpecahan dalaman, dan kemunculan puak-puak yang menyimpang. Ini diikuti oleh fasa di mana kebaikan masih lagi wujud, namun bercampur baur dengan unsur penyelewengan, kepimpinan yang mengelirukan, dan petunjuk yang tidak sepenuhnya selari dengan Sunnah Rasulullah ﷺ dan Sunnah As-Sahabah (RA).</p>
      <p>Kemudian, dari situlah munculnya para pendakwah yang menyeru kepada pelbagai bentuk kebinasaan—yang membahayakan akidah dan boleh menyebabkan seseorang terhumban ke dalam neraka, sama ada untuk jangka masa yang sangat lama, ataupun selama-lamanya. Mereka itu datang daripada agama ini sendiri dan berbicara dengan bicara agamawan. Rasulullah ﷺ memerintahkan kita untuk tidak menerima apa-apa pun ajaran daripada mereka, walaupun seseorang terpaksa bersendirian hingga ke akhir hayat. Apatah lagi di dunia digital yang tiada sempadan ini, sesiapa sahaja boleh muncul membawa bahaya di skrin peranti.</p>
      <p>Dan bahaya yang paling ditakuti adalah dosa-dosa yang membatalkan keislaman. Terdapat banyak perkara yang boleh menyebabkan seseorang itu murtad; walau bagaimanapun, kita hanya akan membincangkan <b>sepuluh pembatal keislaman</b> yang paling berbahaya kerana masih ramai umat Islam yang tidak mengenali dan memahaminya. Pelajarilah dengan baik, agar engkau tidak terpedaya dan dapat menjauhi mereka yang mempromosikannya.</p>
         
<h3>1. Syirik</h3>
<h4>إِنَّ ٱللَّهَ لَا يَغۡفِرُ أَن يُشۡرَكَ بِهِۦ وَيَغۡفِرُ مَا دُونَ ذَٰلِكَ لِمَن يَشَآءُۚ وَمَن يُشۡرِكۡ بِٱللَّهِ فَقَدِ ٱفۡتَرَىٰٓ إِثۡمًا عَظِيمًا</h4>
<p class="centered-paragraph"><b>Sesungguhnya, Allah tidak mengampuni dosa menyekutukanNya, tetapi Dia mengampuni dosa-dosa yang lain bagi sesiapa yang Dia kehendaki. Dan sesiapa yang menyekutukan Allah, sungguh, dia telah melakukan dosa yang sangat dahsyat.</b></p>
<p class="centered-paragraph">Surah an-Nisa 4 : Ayat 48</p>
<h4>وَمَن يُشۡرِكۡ بِٱللَّهِ فَقَدۡ ضَلَّ ضَلَٰلَۢا بَعِيدًا</h4>
<p class="centered-paragraph"><b>Dan sesiapa yang mengadakan sekutu bagi Allah, maka sungguh, dia telah tersesat dengan kesesatan yang terlalu jauh.</b></p>
<p class="centered-paragraph">Surah an-Nisa 4 : Ayat 116</p>
      <p></p>
      <p></p>
      <p></p>
      <p></p>
      <p></p>

<p class="centered-paragraph">* * *</p>
      <p></p>
        
<img id="animated-gif" src="images/alert.gif">
<p class="small-text">Mohd bin Mohd | 00 Bulan, 2026 | 00 Bulan, 1447</p>

    <div id="pagination">
        <a href="bahasa.html" class="home-button">Back</a>
    </div>
</body>

