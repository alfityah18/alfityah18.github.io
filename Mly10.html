<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Islam Akan Lusuh/Syahadah</title>
</head>

<body style="display: block; text-align: left;">
    <div class="article-image">
    <img src="images/Mly010a.png" alt="Article Image" style="max-width: 100%;">
</div>
    
    <article class="article-content">
<h3>Hadith Lengkap</h3>
<p class="centered-paragraph">Rib’i bin Hirash (RH) meriwayatkan bahawa Hudhayfah bin al-Yaman (RA) berkata:</p>
<h4>يَدْرُسُ الْإِسْلَامُ كَمَا يَدْرُسُ وَشْيُ الثَّوْبِ لَا يُدْرَى مَا صِيَامٌ وَلَا صَدَقَةٌ وَلَا نُسُكٌ وَيُسْرَى عَلَى كِتَابِ اللَّهِ فِي لَيْلَةٍ فَلَا يَبْقَى فِي الْأَرْضِ مِنْهُ آيَةٌ وَيَبْقَى طَوَائِفُ مِنَ النَّاسِ الشَّيْخُ الْكَبِيرُ وَالْعَجُوزُ الْكَبِيرَةُ يَقُولُونَ أَدْرَكْنَا آبَاءَنَا عَلَى هَذِهِ الْكَلِمَةِ لَا إِلَهَ إِلَّا اللَّهُ فَنَحْنُ نَقُولُهَا فَقَالَ صِلَةُ فَمَا تُغْنِي عَنْهُمْ لَا إِلَهَ إِلَّا اللَّهُ لَا يَدْرُونَ مَا صِيَامٌ وَلَا صَدَقَةٌ وَلَا نُسُكٌ؟ فَأَعْرَضَ عَنْهُ حُذَيْفَةُ فَرَدَّدَ عَلَيْهِ ثَلَاثًا كُلُّ ذَلِكَ يُعْرِضُ عَنْهُ ثُمَّ أَقْبَلَ عَلَيْهِ فِي الثَّالِثَةِ فَقَالَ يَا صِلَةُ تُنْجِيهِمْ مِنَ النَّارِ تُنْجِيهِمْ مِنَ النَّارِ تُنْجِيهِمْ مِنَ النَّارِ</h4>
<p class="centered-paragraph"><b>“Islam akan lusuh sebagaimana lusuhnya sulaman pada pakaian—sehingga apakah itu puasa, sedekah, dan ibadah haji pun tidak lagi dikenali. Dan Al-Quran akan diangkat pergi pada suatu malam, sehingga tiada satu Ayat pun yang akan tertinggal di bumi. Dan sekumpulan kecil manusia akan tersisa—yang terdiri daripada orang-orang tua lelaki dan perempuan—yang akan berkata: “Kami melihat nenek moyang kami mengucapkan kalimat ini: “Tiada tuhan selain Allah,” lalu kami pun mengucapkannya.’”</b></p>
<p class="centered-paragraph">Silah berkata:</p>
<p class="centered-paragraph"><b>“Apakah manfaatnya kalimat ‘Tiada tuhan selain Allah’ bagi mereka jikalau puasa, sedekah, dan ibadah haji pun mereka tidak tahu?”</b></p>
<p class="centered-paragraph">Hudhayfah berpaling darinya, tetapi dia mengulangi pertanyaan itu sebanyak tiga kali, namun Hudhayfah tetap berpaling. Pada kali yang ketiga, barulah dia bersemuka dan berkata:</p>
<p class="centered-paragraph"><b>“Wahai Silah, ia akan menyelamatkan mereka daripada api neraka, ia akan menyelamatkan mereka daripada api neraka, ia akan menyelamatkan mereka daripada api neraka.”</b></p>

<h3>Penjelasan Hadith</h3>
        <p>Islam hanya tinggal nama. Orang-orang Islam yang tidak mengenali puasa, sedekah, atau ibadah haji—sama ada cara-cara yang betul dalam mengamalkannya atau roh ibadah itu sendiri—sudah lama ada di sekeliling kita. Namun hadith ini secara spesifiknya berbicara tentang zaman yang terlalu dekat dengan As-Sa’ah, bukannya zaman kita. Hakikatnya, Islam benar-benar semakin kelusuhan. Ini berdasarkan kata-kata Anas bin Malik (RA) dalam <i>Sahih al-Bukhari</i> 7068:</p>
<h4>اصْبِرُوا، فَإِنَّهُ لاَ يَأْتِي عَلَيْكُمْ زَمَانٌ إِلاَّ الَّذِي بَعْدَهُ شَرٌّ مِنْهُ، حَتَّى تَلْقَوْا رَبَّكُمْ.‏ سَمِعْتُهُ مِنْ نَبِيِّكُمْ صَلَّى اللَّهُ عَلَيْهِ وَسَلَّمَ.‏</h4>
<p class="centered-paragraph"><b>“Bersabarlah, kerana satu zaman itu tidak akan datang melainkan apa yang datang selepasnya akan lebih teruk daripada sebelumnya, sehinggalah kalian menemui Tuhanmu. Aku mendengar ini daripada Nabimu ﷺ.”</b></p>
        <p>Kelusuhan Islam tidak merujuk pada agama itu sendiri—sebagaimana yang dibawa oleh Nabi Muhammad ﷺ dan dipelihara oleh Salafus Soleh, yang tidak pernah berubah ketulenannya—tetapi pada penghayatan dan pengamalan di kalangan penganutnya. Ini bertepatan dengan sabda baginda dalam <i>Sahih Muslim</i> 145, yang mengatakan bahawa Islam bermula sebagai sesuatu yang asing, dan akan kembali semula menjadi asing. Yang kekal hanya satu jalan, sementara yang lusuh sudah pun terpecah menjadi tujuh puluh dua jalan. Walau bagaimanapun, kita akan kembali menikmati kemuncaknya pada zaman Al-Mahdi dan Nabi ‘Isa (AS), sebelum hadith yang dibincangkan ini menjadi kenyataan.</p>
        <p>Sebahagian daripada kita sudah pun mengetahui bagaimana nyawa orang-orang yang beriman dan kaum Muslimin yang terakhir di muka bumi ini diambil. Selepas terjadinya beberapa tanda besar, seperti tipu daya paling dahsyat daripada Ad-Dajjal serta kemusnahan yang dibawa oleh Yakjuj dan Makjuj, manusia akan menikmati fasa aman dan sentosa bersama Nabi ‘Isa (AS) untuk beberapa ketika. Kemudian, menerusi hadith yang panjang dalam <i>Sahih Muslim</i> 2937, An-Nawwas bin Sam‘an (RA) meriwayatkan bahawa Rasulullah ﷺ bersabda, di penghujung hadith itu:</p>
<h4>بَعَثَ اللَّهُ رِيحًا طَيِّبَةً فَتَأْخُذُهُمْ تَحْتَ آبَاطِهِمْ فَتَقْبِضُ رُوحَ كُلِّ مُؤْمِنٍ وَكُلِّ مُسْلِمٍ</h4>
<p class="centered-paragraph"><b>“Allah akan mengutuskan angin yang menyenangkan, yang akan melalui bawah ketiak setiap orang yang beriman dan setiap orang Islam, lalu ia pun mencabut roh mereka.”</b></p>
        <p>Persoalannya, bagaimanakah caranya untuk kita memahami hadith yang dibincangkan ini bersama-sama dengan <i>Sahih Muslim</i> 2937 itu? Jika semua Mukmin dan Muslim sudah pun meninggal dunia, bagaimanakah pula peristiwa yang disebut dalam <i>Al-Mustadrak</i> 8636 ini boleh berlaku? Atau bilakah sebenarnya ia berlaku? Untuk mendapatkan naratif yang lebih jelas, kita harus menambahkan satu lagi hadith dan menggabungkan ketiga-tiganya sekali. Melalui <i>Al-Mu’jam al-Kabir</i> 8698, yang sanadnya dinilai sahih oleh Imam Ibnu Hajar al-‘Asqalani (RH), ‘Abdullah bin Mas‘ud (RA) berkata:</p>
<h4>لَيُنْتَزَعَنَّ هَذَا الْقُرْآنُ مِنْ بَيْنِ أَظْهُرِكُمْ، قِيلَ لَهُ: يَا أَبَا عَبْدِ الرَّحْمَنِ، كَيْفَ يُنْتَزَعُ وَقَدْ أَثْبَتْنَاهُ فِي قُلُوبِنَا وَأَثْبَتْنَاهُ فِي مُصَاحِفِنَا؟ قَالَ يُسْرَى عَلَيْهِ فِي لَيْلَةٍ فَلَا يَبْقَى فِي قَلْبِ عَبْدٍ وَلَا مُصْحَفٍ مِنْهُ شَيْءٌ، وَيُصْبِحُ النَّاسُ كَالْبَهَائِمِ. ثُمَّ قَرَأَ قَوْلَ اللَّهِ تَعَالَى ﴿وَلَئِن شِئْنَا لَنَذْهَبَنَّ بِالَّذِي أَوْحَيْنَا إِلَيْكَ ثُمَّ لَا تَجِدُ لَكَ بِهِ عَلَيْنَا وَكِيلًا﴾ [الإسراء: 86]</h4>
<p class="centered-paragraph"><b>“Al-Quran ini benar-benar akan diangkat pergi daripada kalian.”</b></p>
<p class="centered-paragraph">Beliau ditanya:</p>
<p class="centered-paragraph"><b>“Ya, Abu ‘Abdur-Rahman, bagaimanakah ia akan diangkat pergi sedangkan kami sudah pun menghafaznya dalam hati kami dan menulisnya di dalam mushaf-mushaf kami?”</b></p>
<p class="centered-paragraph">Beliau menjawab:</p>
<p class="centered-paragraph"><b>“Ia akan dihilangkan pada hanya satu malam sahaja, tanpa meninggalkan walau sedikit kesan pun dalam hati mana-mana hamba dan tidak juga di dalam mana-mana mushaf sekali pun. Keesokan paginya, manusia akan bangun seolah-olah mereka tidak lagi berakal, seperti haiwan ternakan.”</b></p>
<p class="centered-paragraph">Kemudian beliau membaca firman Allah Ta’ala (Al-Isra 17:86):</p>
<p class="centered-paragraph"><b>“Dan jika Kami menghendaki, nescaya Kami akan menghilangkan apa yang telah Kami wahyukan kepadamu—lalu engkau tidak akan mendapat walau seorang pun yang dapat mempertahankannya daripada (kehendak) Kami.”</b></p>
        <p>Sekarang, mari kita susun semula urutan peristiwa yang dirasakan paling cocok, ٱللّٰهُ أَعْلَمُ. Ketika Allah mengutuskan angin yang menyenangkan itu, hanya orang beriman dan mereka yang benar-benar mengamalkan Islam sahaja yang akan meninggal dunia. Sebagaimana yang ditunjukkan dalam <i>Al-Mustadrak</i> 8636 itu, mereka yang memiliki syahadah dalam hati tetapi tidak mengamalkan Islam dalam kehidupan mereka, tidak akan dibawa pergi bersama Nabi ‘Isa (AS). Mereka ini akan menjadi generasi terakhir yang masih bertauhid sebelum tiada lagi manusia yang mengesakan Allah.</p>
        <p>Setelah mereka tiada, barulah Al-Quran diangkat pergi dari setiap hati manusia dan dari setiap salinan, sama ada dalam bentuk cetakan mahupun digital—jika teknologi itu masih ada ketika itu. Ia akan dihilangkan hanya pada satu malam, di seluruh dunia. Jadi, daripada siapakah Al-Quran akan diambil? Daripada mereka yang kelihatan seperti orang Islam, namun hakikatnya syahadah mereka sudah pun lama terbatal, atau sememangnya tidak pernah ada dalam hati mereka. Mereka itu adalah orang-orang yang hatinya dipenuhi kufur akbar, syirik akbar, dan nifaq akbar. Bersama-sama orang kafir, mereka akan hidup seperti haiwan, dan menyaksikan sendiri bagaimana kengerian Kiamat menimpa mereka.</p>
        <p>Susunan ini difahami dengan melihat kata-kata Hudhayfah (RA) dalam hadith utama perbincangan ini sebagai penyampaian tematik, bukan suatu kronologi. Terdapat kemungkinan besar bahawa beliau meletakkan syahadah di penghujung hadith bagi memberikan kesan retorik dan memberi penekanan pada keutamaannya, bukan untuk menetapkan urutan peristiwa. Ini melenyapkan sebarang percanggahan antara ketiga-tiga hadith yang digabungkan.</p>
        <p>Pengajaran terpenting daripada perbincangan ini adalah betapa agung dan besarnya nilai syahadah. Dalam hadith riwayat ‘Abdullah bin ‘Amr bin al-‘As (RA), yang terakam dalam <i>Jami’ at-Tirmidhi</i> 2639 dan dinilai sahih oleh Darussalam, Rasulullah ﷺ bersabda:</p>
<h4>إِنَّ اللَّهَ سَيُخَلِّصُ رَجُلاً مِنْ أُمَّتِي عَلَى رُءُوسِ الْخَلاَئِقِ يَوْمَ الْقِيَامَةِ فَيَنْشُرُ عَلَيْهِ تِسْعَةً وَتِسْعِينَ سِجِلاًّ كُلُّ سِجِلٍّ مِثْلُ مَدِّ الْبَصَرِ ثُمَّ يَقُولُ أَتُنْكِرُ مِنْ هَذَا شَيْئًا أَظَلَمَكَ كَتَبَتِي الْحَافِظُونَ فَيَقُولُ لاَ يَا رَبِّ.‏ فَيَقُولُ أَفَلَكَ عُذْرٌ فَيَقُولُ لاَ يَا رَبِّ.‏ فَيَقُولُ بَلَى إِنَّ لَكَ عِنْدَنَا حَسَنَةً فَإِنَّهُ لاَ ظُلْمَ عَلَيْكَ الْيَوْمَ فَتَخْرُجُ بِطَاقَةٌ فِيهَا أَشْهَدُ أَنْ لاَ إِلَهَ إِلاَّ اللَّهُ وَأَشْهَدُ أَنَّ مُحَمَّدًا عَبْدُهُ وَرَسُولُهُ فَيَقُولُ احْضُرْ وَزْنَكَ فَيَقُولُ يَا رَبِّ مَا هَذِهِ الْبِطَاقَةُ مَعَ هَذِهِ السِّجِلاَّتِ فَقَالَ إِنَّكَ لاَ تُظْلَمُ.‏ قَالَ فَتُوضَعُ السِّجِلاَّتُ فِي كِفَّةٍ وَالْبِطَاقَةُ فِي كِفَّةٍ فَطَاشَتِ السِّجِلاَّتُ وَثَقُلَتِ الْبِطَاقَةُ فَلاَ يَثْقُلُ مَعَ اسْمِ اللَّهِ شَيْءٌ.‏</h4>
<p class="centered-paragraph"><b>“Sesungguhnya, Allah akan memanggil seorang lelaki dari kalangan umatku di hadapan seluruh makhluk pada Hari Penghakiman. Sembilan puluh sembilan skrol catatan akan dibentangkan untuknya, di mana setiap skrol itu panjangnya sejauh mata memandang. Lalu Allah berfirman:</b></p>
<p class="centered-paragraph"><b>‘Adakah engkau hendak menafikan sesuatu daripada ini? Pernahkah malaikat pencatatKu berlaku tidak adil terhadapmu?’</b></p>
<p class="centered-paragraph"><b>Dia menjawab:</b></p> 
<p class="centered-paragraph"><b>‘Tidak, ya Tuhanku.’</b></p>
<p class="centered-paragraph"><b>Allah berfirman:</b></p>
<p class="centered-paragraph"><b>‘Apakah engkau ada apa-apa alasan?’</b></p>
<p class="centered-paragraph"><b>Dia membalas:</b></p>
<p class="centered-paragraph"><b>‘Tidak, ya Tuhanku.’</b></p> 
<p class="centered-paragraph"><b>Allah berfirman:</b></p>
<p class="centered-paragraph"><b>‘Namun, engkau ada satu kebaikan di sisi Kami, dan pada hari ini engkau tidak akan dizalimi.’</b></p>
<p class="centered-paragraph"><b>Lalu dikeluarkanlah sekeping kad yang tertulis: ‘Aku bersaksi bahawa tiada tuhan selain Allah, dan aku bersaksi bahawa Muhammad adalah abdi dan RasulNya.’ Allah berfirman:</b></p>
<p class="centered-paragraph"><b>‘Bawakan neracamu.’</b></p>
<p class="centered-paragraph"><b>Dia bertanya:</b></p> 
<p class="centered-paragraph"><b>‘Ya Tuhanku, apakah nilai kad ini berbanding skrol-skrol itu?’</b></p>
<p class="centered-paragraph"><b>Allah berfirman:</b></p>
<p class="centered-paragraph"><b>‘Engkau tidak akan dizalimi.’</b></p>
<p class="centered-paragraph"><b>Lalu skrol-skrol itu diletakkan pada satu sisi neraca, dan kad itu pada sisi yang lain; maka skrol-skrol itu pun menjadi ringan, dan kad itu pun menjadi berat—kerana tiada sesuatu pun yang lebih berat daripada Nama Allah.”</b></p>
        <p>Perlu diketahui bahawa kalimat itu telah difahami dengan benar dan diamalkan dalam kehidupannya—bukan sekadar ucapan. Sembilan puluh sembilan skrol itu pula adalah dosa-dosa yang tidak termasuk pembatal syahadah yang mengeluarkan seseorang daripada Islam. Malang sekali, ada segelintir daripada umat hari ini yang tidak tahu dan cakna tentang kewujudan dosa-dosa itu.</p>    
        <p>Kemudian, jika ada mereka yang tidak mengamalkan Islam mahu menyamakan kedudukannya dengan orang-orang tua dalam hadith Hudhayfah (RA) itu, jawapannya: tidak sama. Ini kerana, pada saat itu, tiada lagi contoh mahupun rujukan cara-cara untuk beribadah; sedangkan, pada zaman kita, ilmu tersebar dan tersedia di merata-rata. Segala bentuk kelalaian, walau bagaimanapun, akan dipertanggungjawabkan.</p>
        
<h3>Makna Syahadah</h3>
<h4>أَشْهَدُ أَنْ لَا إِلٰهَ إِلَّا ٱللَّٰهُ، وَأَشْهَدُ أَنَّ مُحَمَّدًا رَسُولُ ٱللَّٰهِ</h4>
<p class="centered-paragraph"><b>Aku bersaksi bahawa tiada Tuhan yang berhak disembah melainkan Allah, dan aku bersaksi bahawa Muhammad adalah Rasul Allah.</b></p>
        <p>Syahadah adalah suatu kesaksian yang diberikan—untuk berserah diri sepenuhnya kepada kehendak Allah—dengan mengakui bahawa tiada sesuatu apa pun yang berhak disembah melainkan Allah, yang satu-satunya, tiada sekutu bagiNya; dan bahawa Nabi Muhammad ﷺ adalah abdi dan RasulNya. Ia bukan sekadar lafaz, tetapi suatu perjanjian, ikrar suci, dan komitmen yang mengikat—yang menuntut pertanggungjawaban di hadapan Allah Ta‘ala. Dan ia harus dilakukan dengan:</p>
        <p>(1) <b>Pengetahuan</b>: Memperoleh pemahaman yang tepat dan mendalam tentang Allah, RasulNya, dan agama Islam melalui Al-Quran dan As-Sunnah—agar benar-benar memahami Tauhid, menolak segala jenis syirik, mengikuti petunjuk Sunnah, dan menjauhi segala bentuk bid‘ah dalam amalan agama. Dalam <i>Sahih Muslim</i> 26, ‘Uthman (RA) meriwayatkan bahawa Nabi ﷺ bersabda:</p>
<h4>مَنْ مَاتَ وَهُوَ يَعْلَمُ أَنَّهُ لاَ إِلَهَ إِلاَّ اللَّهُ دَخَلَ الْجَنَّةَ</h4>
<p class="centered-paragraph"><b>“Sesiapa yang mati dalam keadaan mengetahui (dengan baik) bahawa tiada Tuhan yang berhak disembah melainkan Allah—akan memasuki syurga.”</b></p>
        <p>(2) <b>Keyakinan</b>: Kesaksian haruslah diberikan tanpa sebarang keraguan. Dalam <i>Sahih Muslim</i> 27, menerusi riwayat Abu Hurairah (RA), Al-Mustafa ﷺ menegaskan bahawa tiada seorang pun hamba yang menemui Allah bersama dua kalimat ini—tanpa sebarang keraguan padanya—melainkan dia akan memasuki syurga. Dalam Surah al-Hujurat, Ayat 15, Allah (AWJ) berfirman:</p>
<h4>إِنَّمَا ٱلۡمُؤۡمِنُونَ ٱلَّذِينَ ءَامَنُواْ بِٱللَّهِ وَرَسُولِهِۦ ثُمَّ لَمۡ يَرۡتَابُواْ وَجَٰهَدُواْ بِأَمۡوَٰلِهِمۡ وَأَنفُسِهِمۡ فِي سَبِيلِ ٱللَّهِۚ أُوْلَٰٓئِكَ هُمُ ٱلصَّٰدِقُونَ</h4>
<p class="centered-paragraph"><b>Orang-orang yang betul-betul beriman hanyalah mereka yang beriman kepada Allah dan RasulNya, kemudian mereka tidak ragu-ragu, dan mereka pula berjuang dengan harta benda dan jiwa mereka di jalan Allah. Mereka itulah orang-orang yang benar (pengakuan imannya).</b></p>
        <p>(3) <b>Keikhlasan</b>: Kesaksian dan segala amal ibadah mestilah dilakukan dengan niat untuk mengharapkan keredhaan Allah semata-mata. Ayat 14 Surah az-Zumar memerintahkan kita untuk menyembah Allah dengan mengikhlaskan amalan agama kepadaNya—yakni, tanpa syirik besar, seperti mempercayai bahawa wali boleh dipohon doa, mahupun syirik kecil, seperti riyak. Dalam <i>Sahih al-Bukhari</i> 5401, Rasulullah ﷺ bersabda:</p>
<h4>فَإِنَّ اللَّهَ حَرَّمَ عَلَى النَّارِ مَنْ قَالَ لاَ إِلَهَ إِلاَّ اللَّهُ‏ يَبْتَغِي بِذَلِكَ وَجْهَ اللَّهِ</h4>
<p class="centered-paragraph"><b>“Sesungguhnya Allah telah mengharamkan api neraka ke atas sesiapa yang mengucapkan, ‘Tiada Tuhan yang berhak disembah melainkan Allah,’ dengan niat mengharapkan keredhaan Allah.”</b></p> 
        <p>(4) <b>Kebenaran</b>: Kesaksian yang palsu dan berpura-pura hanya membatalkan Syahadah. Golongan munafik pada zaman Nabi ﷺ juga mengucapkan dua kalimat ini, namun destinasi mereka nanti adalah neraka yang paling dalam. Dalam Ayat 11 Surah al-Fath, Allah (SWT) mendedahkan bahawa:</p>
<h4>يَقُولُونَ بِأَلۡسِنَتِهِم مَّا لَيۡسَ فِي قُلُوبِهِمۡۚ</h4>
<p class="centered-paragraph"><b>Mereka mengucapkan dengan lidah mereka apa yang tiada dalam hati mereka.</b></p>
        <p>Syahadah mestilah ditunaikan oleh Al-Qalb us-Salim yang disebut dalam Ayat 89 Surah ash-Shu’ara—yakni, hati yang sejahtera, yang bersih dan bebas daripada kesyirikan dan kemunafikan.</p>
        <p>(5) <b>Kecintaan</b>: Syahadah seharusnya datang bersama cinta kepada Allah dan RasulNya melebihi segala yang lain. Ini bermakna seseorang tidak akan sesekali mengangkat sesuatu atau seseorang sama atau setanding dengan kedudukan Tuhan; sepertimana Nasrani mengangkat Nabi ‘Isa (AS) sebagai anakNya, atau seperti Rafidhah mendewakan ‘Ali (RA), atau sebagaimana sebahagian Sufi mencintai para pemimpin mereka setahap mencintai Tuhan. Dalam Ayat 165 Surah al-Baqarah, Allah, Jalla Jalaluhu, berfirman:</p>
<h4>وَمِنَ ٱلنَّاسِ مَن يَتَّخِذُ مِن دُونِ ٱللَّهِ أَندَادࣰا يُحِبُّونَهُمۡ كَحُبِّ ٱللَّهِۖ وَٱلَّذِينَ ءَامَنُوٓاْ أَشَدُّ حُبࣰّا لِّلَّهِۗ</h4> 
<p class="centered-paragraph"><b>Dan di antara manusia ada yang mengambil selain Allah sebagai tandinganNya; mereka mencintainya sebagaimana sepatutnya mereka mencintai Allah. Tetapi orang-orang yang beriman lebih kuat lagi cinta mereka kepada Allah.</b></p>
        <p>(6) <b>Ketaatan</b>: Syahadah mestilah dipenuhi dengan mentaati perintah Allah dan RasulNya, serta menjauhi segala laranganNya. Mukmin yang sejati tidak akan mengikuti kecenderungan nafsunya atau pilihan orang lain, melainkan kehendak Yang Maha Berkuasa, Lagi Maha Bijaksana, serta petunjuk NabiNya. Dalam Ayat 36 Surah al-Ahzab, Tuhan kita berfirman:</p>
<h4>وَمَا كَانَ لِمُؤۡمِنࣲ وَلَا مُؤۡمِنَةٍ إِذَا قَضَى ٱللَّهُ وَرَسُولُهُۥٓ أَمۡرًا أَن يَكُونَ لَهُمُ ٱلۡخِيَرَةُ مِنۡ أَمۡرِهِمۡۗ</h4>
<p class="centered-paragraph"><b>Tidaklah patut bagi orang-orang yang beriman, lelaki dan perempuan—apabila Allah dan RasulNya telah menetapkan sesuatu perkara—memiliki pilihan yang lain dalam perkara itu.</b></p>
        <p>(7) <b>Penerimaan</b>: Dan Syahadah hendaklah diterima dengan penuh kerelaan dan rendah hati. Bukan semua yang mengakui kebenaran dua kalimat ini pasti menerima dengan sebenar-benarnya. Sebagai contoh, Ahlul Kitab di Madinah mengetahui kebenaran kerasulan Nabi Muhammad ﷺ, namun mereka menolak baginda kerana kesombongan dan keengganan untuk meninggalkan tradisi yang diwarisi. Dalam Ayat 35 Surah as-Saffat, Allah berfirman:</p>
<h4>إِنَّهُمۡ كَانُوٓاْ إِذَا قِيلَ لَهُمۡ لَآ إِلَٰهَ إِلَّا ٱللَّهُ يَسۡتَكۡبِرُونَ</h4>
<p class="centered-paragraph"><b>Sesungguhnya, setiap kali dikatakan kepada mereka, “Tiada Tuhan yang berhak disembah melainkan Allah,” mereka menyombongkan diri.</b></p>
        <p>Syahadah tidak hanya diucapkan ketika seseorang memeluk Islam; sebaliknya, ia adalah dasar cara hidup dan amalan yang berterusan sepanjang hidup seorang Muslim, terutamanya dalam solatnya sehari-hari. Bahkan, seseorang sepatutnya meninggalkan dunia ini dalam keadaan mengamalkannya. Dan Syahadah adalah kunci ke pintu syurga. Jadi, marilah sama-sama kita merenungi dengan lebih dalam kedua-dua bahagian Syahadah.</p>
        
<h3>أَشْهَدُ أَنْ لَا إِلٰهَ إِلَّا ٱللَّٰهُ</h3>
        <p></p>
        <p></p>
        <p></p>    

<h3>وَأَشْهَدُ أَنَّ مُحَمَّدًا رَسُولُ ٱللَّٰهِ</h3>
        <p>Untuk mengakui Muhammad bin ‘Abdullah al-Qurashi al-Hashimi ﷺ sebagai Utusan Allah bermakna engkau bersetuju untuk menerima baginda sebagai seorang Rasul, Nabi, dan abdi Allah; di mana engkau menafikan secara mutlak bahawa baginda mempunyai kedudukan yang sama dengan Tuhan, atau berkuasa untuk menguruskan hal ehwal ciptaan, atau berhak untuk disembah, atau berdaya upaya untuk membawa manfaat atau mudarat kepada diri sendiri atau orang lain. Dengan berbuat demikian, engkau mengakui kebenaran Ayat-ayat Quran dan hadith-hadith berkaitan, seperti firman Allah dalam Ayat 50 Surah al-An‘am:</p>
<h4>قُل لَّآ أَقُولُ لَكُمۡ عِندِي خَزَآئِنُ ٱللَّهِ وَلَآ أَعۡلَمُ ٱلۡغَيۡبَ وَلَآ أَقُولُ لَكُمۡ إِنِّي مَلَكٌۖ إِنۡ أَتَّبِعُ إِلَّا مَا يُوحَىٰٓ إِلَيَّۚ</h4>
<p class="centered-paragraph"><b>Katakanlah (Muhammad), “Aku tidak mengatakan kepadamu bahawa perbendaharaan Allah itu ada padaku, dan aku tidak pula mengetahui perkara yang ghaib, dan aku juga tidak mengatakan kepadamu bahawa aku ini seorang malaikat. Aku hanya mengikuti apa yang telah diwahyukan kepadaku sahaja.”</b></p> 
        <p>Engkau turut bersetuju untuk mempercayai apa-apa sahaja yang disampaikan oleh baginda, mematuhi segala perintahnya, dan menjauhi segala larangannya. Dan engkau selanjutnya terikat untuk beribadah kepada Allah dengan cara-cara yang telah diajarkan, ditunjukkan, dan ditetapkan oleh baginda sahaja. Dengan ini, engkau memahami bahawa mentaati baginda bermakna mentaati Allah, dan mengingkari baginda bermakna mengingkari Allah. Dengan berbuat demikian, engkau mengakui kebenaran Ayat-ayat Quran dan hadith-hadith berkaitan, seperti firman Allah dalam Ayat 158 Surah al-A‘raf:</p>
<h4>قُلۡ يَآأَيُّهَا ٱلنَّاسُ إِنِّي رَسُولُ ٱللَّهِ إِلَيۡكُمۡ جَمِيعًا ٱلَّذِي لَهُۥ مُلۡكُ ٱلسَّمَٰوَٰتِ وَٱلۡأَرۡضِۖ لَآ إِلَٰهَ إِلَّا هُوَ يُحۡيِۦ وَيُمِيتُۖ فَآمِنُواْ بِٱللَّهِ وَرَسُولِهِ ٱلنَّبِيِّ ٱلۡأُمِّيِّ ٱلَّذِي يُؤۡمِنُ بِٱللَّهِ وَكَلِمَٰتِهِۦ وَٱتَّبِعُوهُ لَعَلَّكُمۡ تَهۡتَدُونَ</h4>
<p class="centered-paragraph"><b>Katakanlah (Muhammad), “Wahai manusia! Sesungguhnya aku adalah Utusan Allah kepada kalian semua. Dialah sahaja yang memiliki kerajaan langit dan bumi. Tiada sesuatu apa pun yang berhak disembah melainkan Dia. Dialah yang menghidupkan dan mematikan.” Maka, berimanlah engkau kepada Allah dan RasulNya, Nabi yang ummi, yang beriman kepada Allah dan kalimat-kalimatNya. Dan ikutilah dia, agar engkau mendapat petunjuk.</b></p> 

<p class="centered-paragraph">* * *</p>
        <p>Syahadah tidak cukup sekadar lafaz; ia mestilah menjadi pegangan yang kuat di dalam hati sehingga dapat dilihat melalui amal perbuatan. Jika tidak dipelihara, Syahadah sebenarnya boleh terbatal, menyebabkan seseorang bukan lagi seorang Muslim. Insya Allah, kita akan membincangkan topik ini dalam masa terdekat. Nantikan.</p>        
        
<img id="animated-gif" src="images/mosque.gif">
<p class="small-text">Mohd bin Mohd | 00 Bulan, 2025 | 00 Bulan, 1447</p>

    <div id="pagination">
        <a href="bahasa.html" class="home-button">Back</a>
    </div>
</body>

