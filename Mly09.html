<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Keistimewaan Ilmu</title>
</head>

<body style="display: block; text-align: left;">
    <div class="article-image">
    <img src="images/Mly_009.png" alt="Article Image" style="max-width: 100%;" class="enlargeable-image">
</div>
    
    <article class="article-content">
        <p>Ilmu yang membawa manusia mengingati Allah dan Hari Akhirat sedang dibawa pergi—melalui kematian ulama besar dan keterasingan ilmuwan yang benar. Betapa bahayanya kejahilan apabila sudah pun meluas kerana ia tidak lagi dilihat sebagai kejahilan, tetapi norma kehidupan. Tanpa cahaya ilmu agama, hati manusia gelap-gelita, meskipun mata memandang jutaan warna.</p>
        <p>Rasulullah ﷺ menyambung sabda baginda dengan memberitahu bahawa banyak pembunuhan akan berlaku. Hati yang kegelapan hanya membawa kekacauan. Tidak hairanlah, saban hari, semakin banyak kes pembunuhan kejam yang kita dengari.</p>
        <p>Ini adalah petanda bahawa ilmu bermanfaat sedang diambil semula—kerana ia tidak lagi dihargai mahupun diambil peduli. Malah yang mencarinya pun sudah ramai yang tidak tekun; malas, dan kalau boleh, hanya satu minit satu sesi. Dan ilmu sudah menjadi perlumbaan siapakah yang bijak berkata-kata, bukan lagi siapakah yang ikhlas mengamalkannya. Bahkan ilmu juga kini sudah pun dijual beli.</p>
        <p>Rebutlah peluang selagi masih ada. Tuntutlah ilmu demi menjadi hamba yang bersyukur, dan demi masa depan akhirat yang selamat. Tidakkah engkau sedar betapa Maha Mengasihaninya Tuhanmu? Dia bukan sahaja memberikan ilmu secara percuma, bahkan turut mengurniakan pelbagai keistimewaan kepada mereka yang mengejarnya. Mari kita sama-sama menyaksikan sebahagian keistimewaan itu.</p>
<h3>Fadilat Ilmu</h3>
        <p>Melalui riwayat Abu Hurairah (RA) yang terakam dalam <i>Sahih Muslim</i> 2699, Nabi Muhammad ﷺ membawa berita gembira bahawa sesiapa yang menempuh jalan untuk mencari ilmu, Allah akan memudahkan baginya jalan untuk menuju ke syurga. Mereka yang berkumpul di rumah Allah, membaca dan mempelajari untuk memahami serta mengamalkan Al-Quran, akan dilimpahi ketenteraman rohani, diselimuti rahmat, dikelilingi para malaikat, malah yang paling istimewa—Allah menyebut tentang mereka kepada malaikat-malaikat yang dekat denganNya.</p>
        <p>Dalam <i>Sunan Ibnu Majah</i> 226, yang dinilai sahih oleh Syeikh Nasiruddin al-Albani (RH), Ar-Rasul ﷺ mengatakan bahawa sesiapa yang keluar untuk mencari ilmu, para malaikat akan melabuhkan sayap sebagai tanda keredaan mereka terhadap apa yang dia lakukan. Dalam <i>Sahih Ibnu Hibban</i> 87, yang dinilai hasan oleh Syeikh Syu‘aib al-Arnaut (RH), baginda ﷺ menyatakan bahawa orang yang memasuki masjid untuk mengajar atau belajar kebaikan adalah seperti seorang yang sedang berjuang di jalan Allah.</p>
        <p>Menerusi riwayat Abu Darda (RA) dalam <i>Jami’ at-Tirmidhi</i> 2682, yang dinilai sahih oleh Al-Albani (RH), Al-Mustafa ﷺ mengkhabarkan bahawa para penghuni langit dan bumi, malah ikan di laut dalam pun—memohon keampunan bagi orang yang berilmu. Bahkan, baginda turut menerangkan bahawa kelebihan orang yang berilmu berbanding ahli ibadah adalah seperti keunggulan sang rembulan mengatasi bintang-bintang.</p>
        <p>Sementara itu, dalam <i>Jami’ at-Tirmidhi</i> 2685, yang dinilai hasan oleh Syeikh Zubair Ali Zai (RH), baginda ﷺ menjelaskan bahawa Allah, para malaikat, penghuni langit dan bumi, malah semut di dalam sarangnya pun, juga si ikan—mendoakan kebaikan bagi orang yang mengajarkan kebaikan kepada manusia. Dalam versi hadith ini, Nabi ﷺ mengujarkan bahawa kelebihan orang yang berilmu berbanding ahli ibadah adalah seperti kedudukan baginda berbanding orang yang paling rendah kedudukannya di kalangan manusia.</p>
        <p>Dalam <i>Sahih al-Bukhari</i> 5027, Rasulullah ﷺ memberitahu bahawa yang terbaik antara kita adalah mereka yang mempelajari ilmu-ilmu Al-Quran—seperti ilmu tajwid, tafsir, qira’at, dan lain-lain—lalu mengajarkannya kepada orang lain. Dan ilmu tidak lengkap tanpa kefahaman. Dalam <i>Sahih al-Bukhari</i> 71, baginda ﷺ bersabda:</p>
<h4>مَنْ يُرِدِ اللَّهُ بِهِ خَيْرًا يُفَقِّهْهُ فِي الدِّينْ</h4>
<p class="centered-paragraph"><b>“Jika Allah menghendaki kebaikan bagi seseorang, Dia mengurniakan kepadanya kefahaman dalam agama.”</b></p>        
        <p>Pernyataan ini mengingatkan kita bahawa kefahaman adalah kurniaan daripada Allah, bukanlah hasil usaha semata-mata. Kefaqihan dalam agama adalah tanda seseorang itu dipilih oleh Allah untuk memanfaatkan umat. Dan tanda ilmu difahami adalah penjelmaan pada karakter. <i>Dalam Musnad Ahmad</i> 9880, yang dinilai sahih oleh Al-Arnaut (RH), Nabi ﷺ memaklumkan bahawa yang terbaik di kalangan umat Islam adalah orang yang memiliki karakter yang terbaik—itu pun jika dia memiliki kefahaman dalam agama.</p>
        <p>Ilmu bukan untuk disimpan. Melalui <i>Sahih al-Bukhari</i> 3274, Rasulullah ﷺ menyuruh kita agar menyampaikan daripada baginda, walaupun hanya sebaris ayat. Menerusi <i>Sahih al-Bukhari</i> 2847, baginda memberitahu bahawa jika seseorang mendapat petunjuk daripada Allah Ta’ala melalui orang yang menyampaikan ilmu—itu lebih baik bagi orang yang berilmu daripada harta yang paling berharga. Malah, baginda ﷺ mendoakan agar Allah menerangi wajah orang yang menyampaikan hadith baginda dan para Sahabatnya (RA), sepertimana catatan <i>Sunan Abu Dawud</i> 3660, yang dinilai sahih oleh Al-Albani (RH).</p>
        <p>Ganjaran bagi orang yang menyampaikan ilmu sangatlah besar. Melalui riwayat Abu Hurairah (RA) yang terpahat dalam <i>Sahih Muslim</i> 2674, Nabi Muhammad ﷺ menerangkan bahawa sesiapa yang menyeru kepada petunjuk, akan mendapat pahala sama seperti mereka yang mengikutinya—tanpa mengurangi pahala mereka walau sedikit pun. Malah, pahala menyampaikan ilmu yang bermanfaat akan berterusan walaupun setelah orang berilmu itu meninggal dunia, sebagaimana sabda baginda ﷺ menerusi hadith yang terkenal dalam <i>Sahih Muslim</i> 1631.</p>
        <p>Sekarang, dengan pelbagai keistimewaan yang sangat hebat ini, hati bersih manakah yang tidak tertarik? Jika anda sudah pun membaca sejauh ini, ia mungkin bermakna bahawa Allah (AWJ) sedang membukakan pintu hatimu kepada ilmu. Maka, berdoalah kepadaNya sebagaimana yang diajarkan oleh Nabi kita ﷺ dalam <i>Jami’ at-Tirmidhi</i> 3599, yang dinilai hasan oleh Imam Ibnu Hajar al-‘Asqalani (RH) dalam <i>Bulughul Maram</i> 457:</p>
<h4>اللَّهُمَّ انْفَعْنِي بِمَا عَلَّمْتَنِي وَعَلِّمْنِي مَا يَنْفَعُنِي وَزِدْنِي عِلْمًا الْحَمْدُ لِلَّهِ عَلَى كُلِّ حَالٍ وَأَعُوذُ بِاللَّهِ مِنْ حَالِ أَهْلِ النَّارِ</h4>
<p class="centered-paragraph"><b>“Ya Allah, berikan daku manfaat dengan apa yang telah Engkau ajarkan kepadaku, ajarkan daku apa yang bermanfaat bagiku, dan tambahkanlah kepadaku ilmu. Segala puji bagi Allah dalam setiap keadaan, dan aku berlindung kepada Allah daripada keadaan ahli neraka.”</b></p>
<img id="animated-gif" src="images/graduate.gif">
<p class="small-text">Mohd bin Mohd | 00 Bulan, 2025 | 00 Bulan, 1447</p>

    <div id="pagination">
        <a href="bahasa.html" class="home-button">Back</a>
    </div>

    <div id="night-mode-toggle">
        <label class="switch">
            <input type="checkbox" id="mode-switch">
            <span class="slider"></span>
        </label>
        <span id="mode-label">☀️</span>
    </div>

    <script src="script.js"></script>
</body>

