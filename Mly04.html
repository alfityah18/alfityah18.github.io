<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Apabila Datangnya Pertolongan Tuhanmu</title>
</head>

<body style="display: block; text-align: left;">
    <div class="article-image">
    <img src="images/MlyC04B.png" alt="Article Image" style="max-width: 100%;" class="enlargeable-image">
</div>
    
    <article class="article-content">
        <p>“Al-wahn.” Punca utama pelbagai kesukaran yang ditanggung oleh umat Islam hari ini, termasuklah konflik di Palestin, telah diterangkan oleh Nabi Muhammad ﷺ dalam <i>Sunan Abu Dawud</i> 4297. Ia bermaksud kelemahan fizikal atau mental atau kedua-duanya sekali seperti contohnya pada Ayat 4 Surah Maryam dan Ayat 139 Surah aal-e-‘Imran. 500 tahun kolonialisme Eropah, sama ada secara langsung atau tidak langsung, telah menanam dan menghidupkan cara hidup mereka di negara-negara Islam. Dan rancangan jangka panjang itu memudahkan mereka untuk terus menjajah minda umat ini walaupun setelah mencapai kemerdekaan.</p> 
        <p>Cara hidup yang mencintai dunia dan mengabaikan akhirat ternyata menghalangi kedatangan pertolongan Allah. Namun, pertolongan itu tetap akan tiba jua seperti yang telah dijanjikanNya pada <b>Ayat 7 Surah al-Isra</b>, itu pun hanya setelah kita mengubah keadaan umat hari ini, sesuai pengajaran Ayat 11 Surah ar-Ra’d: <b>“Sesungguhnya, Allah tidak akan sesekali mengubah keadaan sesuatu kaum sehinggalah mereka mengubah apa yang ada pada diri mereka sendiri.”</b> Persoalannya: Apakah kita mahu merintis perubahan cara hidup, atau rela dikenang dalam sejarah sebagai generasi al-wahn?</p>
<h3>Dua Kali Penyebaran Kerosakan</h3>
<h4>وَقَضَيْنَآ إِلَىٰ بَنِىٓ إِسْرَٰٓءِيلَ فِى ٱلْكِتَٰبِ لَتُفْسِدُنَّ فِى ٱلْأَرْضِ مَرَّتَيْنِ وَلَتَعْلُنَّ عُلُوًّا كَبِيرًا</h4>
<p class="centered-paragraph"><b>Dan Kami telah menetapkan kepada Bani Israel dalam Kitab (Taurat) bahawa: “Engkau pasti akan melakukan kerosakan di muka bumi ini dua kali, dan engkau pasti akan menyombongkan diri dengan kesombongan yang sangat besar.”</b></p>
<h4>فَإِذَا جَآءَ وَعْدُ أُولَىٰهُمَا بَعَثْنَا عَلَيْكُمْ عِبَادًا لَّنَآ أُو۟لِى بَأْسٍ شَدِيدٍ فَجَاسُوا۟ خِلَٰلَ ٱلدِّيَارِۚ وَكَانَ وَعْدًا مَّفْعُولًا</h4>
<p class="centered-paragraph"><b>Apabila datangnya janji (untuk menghukummu) bagi kali yang pertama daripada dua (kejahatan) itu, Kami datangkan kepadamu hamba-hamba Kami yang memiliki kekuatan ketenteraan yang sangat hebat, sehingga mereka membinasakanmu walau ke tempat-tempat tinggalmu sekalipun. Dan ini adalah janji yang sudah pun dipenuhi.</b></p>
<h4>ثُمَّ رَدَدْنَا لَكُمُ ٱلْكَرَّةَ عَلَيْهِمْ وَأَمْدَدْنَٰكُم بِأَمْوَٰلٍ وَبَنِينَ وَجَعَلْنَٰكُمْ أَكْثَرَ نَفِيرًا</h4>
<p class="centered-paragraph"><b>Kemudian (setelah engkau bertaubat), Kami berikan pula giliran untuk engkau mengalahkan mereka, dan Kami membantumu dengan kekayaan dan keturunan, dan menjadikan engkau kaum yang memiliki tenaga manusia yang lebih besar.</b></p>
<h4>إِنْ أَحْسَنتُمْ أَحْسَنتُمْ لِأَنفُسِكُمْۖ وَإِنْ أَسَأْتُمْ فَلَهَاۚ فَإِذَا جَآءَ وَعْدُ ٱلْءَاخِرَةِ لِيَسُۥٓـُٔوا۟ وُجُوهَكُمْ وَلِيَدْخُلُوا۟ ٱلْمَسْجِدَ كَمَا دَخَلُوهُ أَوَّلَ مَرَّةٍ وَلِيُتَبِّرُوا۟ مَا عَلَوْا۟ تَتْبِيرًا</h4>
<p class="centered-paragraph"><b>Jika engkau berbuat kebaikan, kebaikan itu untuk kebaikan dirimu sendiri. Tetapi jika engkau berbuat kejahatan, kejahatan itu akan merugikan dirimu sendiri. Maka, apabila datangnya janji (untuk menghukum kejahatanmu) bagi kali yang penghabisan, (Kami akan bangkitkan musuhmu) untuk memuramkan wajah-wajahmu. Mereka akan memasuki Masjid (il-Aqsa) sepertimana (musuhmu yang terdahulu) telah memasuki (Baitulmaqdis) pada kali yang pertama. Dan mereka itu akan membinasakan segala yang mereka takluki, dengan sehancur-hancurnya.</b></p>
<h4>عَسَىٰ رَبُّكُمْ أَن يَرْحَمَكُمْۚ وَإِنْ عُدتُّمْ عُدْنَاۘ وَجَعَلْنَا جَهَنَّمَ لِلْكَٰفِرِينَ حَصِيرًا</h4>
<p class="centered-paragraph"><b>Mudah-mudahan Tuhanmu menunjukkan belas kasihan kepadamu. Tetapi jika engkau kembali (melakukan kejahatan), Kami akan kembali (untuk menghukummu), dan Kami telah menjadikan Jahannam itu penjara bagi orang-orang yang kafir.</b></p>
<p class="centered-paragraph">Al-Isra 17: Ayat 4-8</p>
        <p>Apabila Al-Quran menyebut “kerosakan”, ia merujuk pada bentuk-bentuk kerosakan yang dimaksudkannya. Antaranya adalah <b>hipokrasi politik</b> pada Ayat 11 Surah al-Baqarah, <b>penindasan ekonomi</b> pada Ayat 85 Surah al-A’raf, dan <b>pelencongan sosial</b> pada Ayat 88 Surah an-Nahl. Sejak dahulu lagi, Bani Israel telah dikenali sebagai bangsa melampau yang melengkapkan segala kerosakan yang dinyatakan di dalam Kitabullah, sehingga sanggup membunuh para nabi dan ulama.</p> 
        <p>Fasa pertama kerosakan mereka itu sudah pun dihukum melalui serangan Nebuchadnezzar II. Melihat pada skala kerosakan yang mereka sebarkan di seluruh dunia, serta tahap kesombongan, kekayaan, keturunan, dan tenaga manusia yang mereka miliki; zaman kita adalah lebih tepat untuk disifatkan sebagai “kerosakan kedua,” berbanding era pemusnahan Kuil Kedua. Apalagi penekanan Ayat 4 Surah al-Isra itu adalah pada berapa kali mereka melakukan kerosakan, bukannya berapa kali kuil mereka dihancurkan.</p>
        <p>Naratif kerosakan kedua bermula sejak sebelum kejatuhan Kekhalifahan Uthmaniyah lagi, pada 1896, ketika Sultan Abdul Hamid II menolak tawaran Theodor Herzl—pengasas Zionisme politik moden—untuk memberikan sokongan kepada penempatan Yahudi di Palestin. Afrika Timur dan Argentina telah ditawarkan sebagai alternatif oleh British dan Asosiasi Kolonisasi Yahudi; namun, gerakan Zionis memberikan tumpuan untuk melaksanakan manuver dan manipulasi geopolitik.</p> 
        <p>Pada 1916, mereka berjaya menghasut British, Perancis, Rusia, dan Pemberontak Arab untuk menyetujui Perjanjian Sykes-Picot yang bertujuan untuk meruntuhkan Empayar Uthmaniyah. Setahun kemudian, terhasillah Deklarasi Balfour 1917, di mana kerajaan British mengisytiharkan Palestin sebagai tanah air Yahudi. Semua ini membawa kepada peristiwa Nakbah pada 1948, yang menyaksikan pembersihan etnik Palestin secara besar-besaran, Perang Enam Hari pada 1967, dan pelbagai bentuk penindasan dan kezaliman ke atas umat Islam sehinggalah ke hari ini.</p>
        <p>Peristiwa Holokus bukan sahaja memberikan alasan yang lebih kukuh kepada penubuhan Negara Israel pada 14 Mei, 1948, malah turut memainkan peranan penting dalam mencipta hubungan rapat antara Israel dan kuasa besar baru dunia, Amerika Syarikat. Oleh itu, organisasi-organisasi lobi pro-Israel, seperti Majlis Zionis Amerika (AZC), yang berevolusi menjadi Jawatankuasa Hal-Ehwal Awam Amerika-Israel (AIPAC), ditubuhkan bagi memastikan sesiapa sahaja yang memimpin kuasa dunia itu akan meneruskan legasi segala aspirasi Zionis.</p> 
        <p>Jika dahulu penjajahan Barat hanya melibatkan negara-negara Kristian Eropah, kini ia diperkuatkan lagi dengan pengaruh Yahudi yang strategik. Ejen-ejen kapitalisme dikerahkan untuk membolot sumber-sumber global, dengan organisasi seperti NATO dan G7 memastikan akses kepada minyak di Timur Tengah. Sementara itu, adikuasa kewangan seperti BlackRock dan Vanguard mempunyai pengaruh yang signifikan ke atas syarikat-syarikat besar dan sektor-sektor ekonomi di pelbagai negara, menyulitkan perkembangan perniagaan-perniagaan kecil tempatan. Dan dollar Amerika, sebagai mata wang rizab dunia, terus menentukan arah perdagangan antarabangsa selain menjadi instrumen ekonomi yang boleh digunakan ke atas seteru-seteru mereka.</p>
        <p>Sepertimana keterangan Ayat 6 dan 7 Surah al-Isra itu, dengan kekayaan, keturunan, dan tenaga manusia yang Allah kurniakan, mereka boleh memilih untuk menyebarkan keadilan di muka bumi. Namun, sebagaimana pendedahan Ayat 96 Surah al-Baqarah, ketamakan untuk menguasai dunia selama seribu tahun telah membuatkan mereka memilih jalan kezaliman. Dan penjajahan Palestin adalah langkah pertama untuk mereka menyambut ketibaan pemimpin yang kononnya akan merealisasikan cita-cita itu, Melekh Mashiach, yang kita kenali sebagai Al-Masih ad-Dajjal.</p> 
        <p>Dan bagi mempersiapkan “goyim” untuk memperhambakan diri kepadanya nanti, hipokrasi politik dan penindasan ekonomi harus dilengkapkan dengan pelencongan sosial. Pastikan umat manusia jauh daripada cara hidup beragama sehingga jiwa mereka menjadi lemah, dan suapkan mereka dengan impian-impian palsu dunia sehingga mereka melupakan akhirat. Alatnya? Industri media dan hiburan. Itulah sebabnya mengapa tokoh-tokoh Yahudi menjadi pengasas studio-studio besar filem, syarikat-syarikat rakaman, penerbitan, stesen radio, dan rangkaian televisyen global.</p> 
        <p>Segala peristiwa dan faktor yang telah disebutkan setakat ini menandakan peristiwa dalam <i>Sahih Muslim</i> 2922 itu semakin dekat. Namun, ada satu persoalan: Apakah yang dimaksudkan oleh Al-Mustafa ﷺ dengan pohon dan batu yang berbicara? Mari kita sama-sama merenungi tiga hipotesis berikut.</p>
<h3>Hipotesis I – Literal</h3>
<h4>تُقَاتِلُكُمُ الْيَهُودُ فَتُسَلَّطُونَ عَلَيْهِمْ حَتَّى يَقُولَ الْحَجَرُ يَا مُسْلِمُ هَذَا يَهُودِيٌّ وَرَائِي فَاقْتُلْهُ.‏</h4>
<p class="centered-paragraph"><b>“Orang-orang Yahudi akan memerangi kalian, namun kalian akan memperoleh kemenangan ke atas mereka sehingga batu pun berkata, ‘Wahai Muslim, ada seorang Yahudi di belakangku, hapuskanlah dia.’”</b></p>
<p class="centered-paragraph">Nabi Muhammad ﷺ, <i>Sahih Muslim</i> 2921</p>
        <p><i>Sahih Muslim</i> 2921 memberikan jaminan tambahan kepada kemenangan kita, sementara <i>Sahih Muslim</i> 2922, topik utama perbincangan pula, menceritakan faktor yang menyumbang kepada kemenangan ini adalah pohon dan batu yang berbicara. Menarik, bukan? Ayuh, sama-sama kita menyelami untuk mengutip maksudnya. Selain Rasul-rasul seperti Nabi Sulaiman (AS) dan Nabi Muhammad ﷺ yang dikurniakan kebolehan yang unik untuk berkomunikasi dengan makhluk lain seperti burung, semut, dan pohon; hadith-hadith seperti <i>Sahih al-Bukhari</i> 3579 dan 3584 menunjukkan bahawa manusia biasa seperti para Sahabat juga turut dikurniakan kebolehan untuk mendengar makhluk lain berbicara.</p> 
        <p>Jika maksud hadith itu adalah literal, ia bermakna kempen ketenteraan itu bukan sahaja dipimpin malah terdiri daripada orang-orang yang sangat dekat di sisi Allah Jalla Jalaluhu. Memandangkan kebolehan itu dahulu berlaku semasa zaman Kenabian, terdapat kemungkinan yang besar bahawa ia akan dikurniakan pada fasa Nubuwwah yang akan datang. Sebagaimana dahulu ia terjadi pada zaman Nabi Muhammad ﷺ, kebolehan mendengar makhluk lain berbicara itu bisa berlaku semasa kembalinya Nabi ‘Isa (AS), malah sebelum itu lagi, pada zaman Al-Mahdi, kerana pemerintahannya adalah fasa Minhaj an-Nubuwwah.</p>
        <p>Namun begitu, kita tidak boleh mengetepikan kemungkinan bahawa peperangan itu bisa berlaku sebelum era Imam Mahdi dan Nabi ‘Isa ﷺ lagi; ketika asas tapak Nubuwwah dibina, sebelum Al-Mahdi menyempurnakannya, jika itu adalah jalan ceritanya. Saat itu, mereka sudah pun memiliki apa yang kita tiada sejak seratus tahun ini—Khalifah. Dan amat penting untuk kita tidak menyalah tafsir nas-nas itu, kerana ia jelas sekali menceritakan pertempuran sengit antara dua pasukan tentera, bukannya genosid.</p> 
        <p>Selain itu, ia turut membayangkan bahawa perundangan Islam akan kembali dilaksanakan sepenuhnya—terutamanya, dalam konteks hadith ini, hirabah—undang-undang anti keganasan yang digubal oleh Allah Ta’ala melalui Ayat 33 Surah al-Maidah. Ia bakal membawa keadilan yang hari ini tidak mampu diberikan kepada orang awam, warga tua, wanita, dan anak-anak kecil Palestin yang dibunuh oleh rejim Zionis.</p> 
        <p>Pada zaman sains dan teknologi ini, kebanyakannya, termasuk orang-orang Islam yang terpengaruh dengan cara berfikir Barat, mungkin merasakan hipotesis literal ini sesuatu yang tidak masuk akal. Namun, ketahuilah, kita sedang menuju ke zaman peralihan, di mana sains hari ini tidak mampu lagi menjelaskan apa yang bakal dihadapi—di mana peristiwa seperti metamorfosis dalam fiksyen tulisan Franz Kafka akan benar-benar menjadi nyata, sebagaimana naratif <i>Sunan Ibnu Majah</i> 4060. Buatlah persediaan.</p>
<h3>Hipotesis II – Sains & Teknologi</h3>
        <p>Hadith ini sendiri menjadi alasan yang kuat untuk mengatakan peristiwa di dalamnya itu akan berlaku semasa Nubuwwah atau saat asas tapaknya dibina. Ini kerana, bertentangan dengan naratif <i>Sunan Abu Dawud</i> 4297, musuh-musuh Islam sudah pun ditanam dengan rasa takut terhadap kita, dan ia menunjukkan generasi pada waktu itu sudah pun bebas daripada wabak al-wahn yang memuncak pada zaman Mulkan Jabariyyan ini. Topeng keberanian yang dipakai oleh Yahudi akan tertanggal dan mendedahkan wajah mereka yang sebenar – pengecut, seperti yang diterangkan oleh Allah (SWT) pada Ayat 14 Surah al-Hashr.</p> 
        <p>Selain itu, hadith ini juga memperkukuh dakwaan bahawa “kerosakan kedua” itu lebih tepat untuk dikatakan berlaku pada zaman kita, lebih-lebih lagi jika maksud pohon dan batu yang berbicara itu merujuk kepada bahasa sains dan teknologi—bentuk pembicaraan yang tidak mungkin difahami sebelum zaman kita ini. Pemberitahuan keberadaan seseorang oleh pohon dan batu itu boleh membawa maksud “penunjuk”, yang kita kenali pada hari ini sebagai sistem pengesanan moden yang merangkumi teknologi seperti Sistem Kedudukan Geografi (GPS), Pengecaman Frekuensi Radio (RFID), pengesanan haba, sistem satelit, dan lain-lain lagi.</p>
        <p>Dan bagaimana pula dengan pohon gharqad? Sebelum itu, gharqad merujuk kepada tumbuh-tumbuhan dalam genus <i>Lycium</i> terutamanya <i>Lycium shawii</i> yang biasanya digunakan dalam perubatan tradisional di Semenanjung Arab. Pada masa ini, ia tidak mempunyai sebarang signifikan dalam agama Yahudi, kecuali disebut hanya sekali dalam Bible, dalam Book of Judges. Itu pun dalam konteks yang negatif, di mana Jotham menyamakan abang tirinya Abimelech seperti <i>Lycium</i>—pohon tidak berguna yang hanya boleh mendatangkan kecederaan dengan durinya. Ia juga tidak ditanam di Israel secara besar-besaran sebagaimana yang didakwa oleh sesetengah penceramah selebriti dan teoris konspirasi.</p> 
        <p>Jika maksudnya adalah literal, kita tidak boleh menolak bahawa penanamannya akan berlaku juga pada masa hadapan, atau peperangan itu berlaku di lokasi lain yang dipenuhi pohon itu. Namun, jika ia adalah simbolik kepada teknologi, gharqad boleh bermaksud <i>counter-technologies</i> atau teknologi penangkis yang meneutralkan sistem pengesanan, seperti teknologi gangguan signal, kaedah penyelinapan dan penyusupan, dan peralatan pengeliruan. Ia juga bisa merujuk kepada teknologi yang lebih canggih, sama ada yang sedang dibangunkan atau dijangka digunakan pada masa hadapan, seperti <i>quantum cloaking, meta-materials,</i> atau <i>nanotechnology</i>.</p>
<h3>Hipotesis III – Manusia</h3>
        <p>Meskipun sudah sekian maklum bahawa <b>الْحَجَرُ</b> bermaksud “batu”, namun ia juga biasa dijadikan metafora kepada hati manusia, seperti dalam Ayat 74 Surah al-Baqarah, yang bermaksud: <b>“Kemudian, hatimu menjadi keras bagaikan batu, bahkan lebih keras lagi...”</b> Dan <b>الشَّجَرُ</b> yang bermaksud “pohon” pula dijadikan analogi kepada kata-kata yang baik seorang insan, seperti dalam Ayat 24-25 Surah Ibrahim: <b>“Kalimat yang baik itu seperti pohon yang baik; akarnya teguh, dan dahannya pula menjulang ke langit...”</b></p> 
        <p>Daripada dua bentuk kegunaan dalam Al-Quran ini, kita bisa melihat hadith itu melalui interpretasi simbolik kepada manusia. Berdasarkan Ayat-ayat Quran itu, “batu” bisa mewakili orang-orang bukan Islam yang asalnya berpihak kepada Bani Israel tetapi berpaling memberikan sokongan kepada kempen ketenteraan itu. Manakala “pohon” pula adalah orang-orang bukan Islam yang sentiasa mencintai keadilan tetapi baru sahaja sedar daripada pukau propaganda yang panjang.</p> 
        <p>Sebagaimana firman Allah pada Ayat 54 Surah aal-e-‘Imran: <b>“Mereka merancang, Allah juga merancang. Dan Allah adalah sebaik-baik perancang.”</b> Tiada kuasa besar yang akan kekal selama-lamanya. Malah gergasi ekonomi juga akan tumbang apabila tiba masanya. Pengaruh yang semakin luntur adalah tanda permulaannya. Media legasi mereka sudah tidak dipercayai, dan industri hiburan mereka semakin dilihat keji. Hanya gharqad, “pohon yang tidak berguna” itu sahaja yang masih menyokong mereka. Tik! Tok! Tik! Tok!</p>
<h3>Bilakah Ia Akan Berlaku?</h3>
<h4>يَنْزِلُ الدَّجَّالُ فِي هَذِهِ السَّبَخَةِ بِمَرّ ِقَنَاةَ، فَيَكُونُ أَكْثَرَ مَنْ يَخْرُجُ إِلَيْهِ النِّسَاءُ، حَتَّى إِنَّ الرَّجُلَ لَيَرْجِعُ إِلَى حَمِيمِهِ وَإِلَى أُمِّهِ وَابْنَتِهِ وَأُخْتِهِ وَعَمَّتِهِ، فَيُوثِقُهَا رِبَاطًا، مَخَافَةَ أَنْ تَخْرُجَ إِلَيْهِ، ثُمَّ يُسَلِّطُ اللهُ الْمُسْلِمِينَ عَلَيْهِ، فَيَقْتُلُونَهُ وَيَقْتُلُونَ شِيعَتَهُ، حَتَّى إِنَّ الْيَهُودِيَّ، لَيَخْتَبِئُ تَحْتَ الشَّجَرَةِ أَوِ الْحَجَرِ فَيَقُولُ الْحَجَرُ أَوِ الشَّجَرَةُ لِلْمُسْلِمِ: هَذَا يَهُودِيٌّ تَحْتِي فَاقْتُلْهُ</h4>
<p class="centered-paragraph"><b>“Ad-Dajjal akan singgah di padang tandus ini, di Marr Qanah. Saat itu, yang paling ramai pergi mengerumuninya adalah kaum wanita. Betapa kuatnya kecenderungan mereka terhadapnya sehingga setiap lelaki akan segera kembali mendapatkan kerabatnya—ibunya, anak perempuannya, adik kakaknya, atau ibu saudaranya—lalu mengikat mereka dengan kemas bagi menghalang mereka daripada keluar pergi menemuinya.”</b></p>
<p class="centered-paragraph"><b>“Kemudian, Allah akan memberikan kekuatan kepada umat Islam untuk mengatasinya, sehingga mereka berjaya menghapuskan dia dan pengikutnya. Sehingga orang-orang Yahudi akan lari bersembunyi di sebalik batu ataupun pohon, dan batu atau pohon akan berkata kepada orang Islam, ‘Ada seorang Yahudi bersembunyi di belakangku; datanglah dan hapuskanlah dia.’”</b></p>
<p class="centered-paragraph">Nabi Muhammad ﷺ, <i>Musnad Ahmad</i> 5353</p>
        <p>Hadith ini, yang turut diriwayatkan oleh Imam At-Tabarani (RH) dalam Mu'jam al-Awsat, telah dinilai sahih oleh Syeikh Ahmad Syakir (RH). Sebagaimana yang dilakukan oleh Al-Hafiz Ibnu Hajar al-Asqalani (RH)—jika kita menghubungkan hadith ini dengan <i>Sahih Muslim</i> 2922, topik utama perbincangan ini—kita akan mendapati dengan jelas bahawa pertempuran itu akan berlaku pada era Nabi ‘Isa (AS), yang membawa kepada kematian Ad-Dajjal di Kota Lod, yang terletak 15 km dari Tel Aviv. Selain menunjukkan bahawa Hipotesis I lebih tepat, ia juga menyampaikan berita yang kurang menyenangkan: bahawa Palestin tidak akan merdeka sehinggalah saat itu. Berapa lama dari sekarang, hanya Allah sahaja yang tahu.</p> 
        <p>Bukan itu sahaja, kalimat <b>“Mereka itu akan membinasakan segala yang mereka takluki, dengan sehancur-hancurnya”</b> dalam Ayat 7 Surah al-Isra itu barangkali merujuk kepada Kuil Ketiga yang dijangka akan berjaya dibina, yang menggambarkan kemungkinan bahawa Palestin akan tewas sepenuhnya. Malah, pelan peluasan Greater Israel mungkin akan berjaya, selari dengan sabda Rasulullah ﷺ dalam <i>Sunan Abu Dawud</i> 4294: <b>“Kepesatan Baitulmaqdis adalah tanda keruntuhan Madinah.”</b> Jika itulah takdirnya, keseluruhan Palestin, Jordan, dan Lubnan, serta sebahagian daripada Syria, Iraq, Mesir, dan mungkin juga Arab Saudi, akan tumbang menjadi jajahan mereka.</p>
        <p>Kalau begitu, apakah keperluan untuk membincangkan dua lagi hipotesis itu? Ini kerana untuk mengatakan pertempuran dalam <i>Sahih Muslim</i> 2922 itu berlaku sebelum kedatangan Al-Masih (AS) adalah lebih kuat.</p> 
        <p>Poin pertama, meskipun sebilangan ulama hadith menilai <i>Musnad Ahmad</i> 5353 itu sahih, namun sebilangan yang lain pula menilainya dha'if, malahan lebih ramai. Ini termasuklah Syeikh Al-Albani (RH) dalam <i>Qisat ul-Masih id-Dajjal</i> bahkan Al-Hafiz Nuruddin al-Haythami (RH) dalam magnum opus beliau <i>Majma’ uz-Zawaid</i>, menilai salah seorang perawinya, Ibnu Ishaq, sebagai seorang <i>mudallis</i>—yakni secara umumnya difahami sebagai seorang yang menyembunyikan kecacatan sanad.</p> 
        <p>Poin kedua merujuk kepada Ayat 4 hingga 8 Surah al-Isra, yang menggariskan kronologi kerosakan yang disebarkan oleh Bani Israel. Ayat 5 menceritakan kerosakan pertama, manakala Ayat 7 menerangkan kali yang penghabisan. Namun, Allah Ta’ala tidak mengakhiri naratif seksyen itu pada Ayat 7. Sebaliknya, ia ditutup dengan amaran pada Ayat 8, yang menunjukkan bahawa mereka akan kembali mengulanginya. Waktu itu, mereka tidak lagi menjadi protagonis kisah kerosakan, sebagaimana dari Ayat 4 hingga 7, tetapi hanya sebagai watak sampingan, pengikut karakter utama pembawa kerosakan yang lebih dahsyat: Al-Masih palsu. Ini menunjukkan pertempuran itu akan berlaku sebelum kemunculan fitnah terbesar di akhir zaman.</p>
        <p>Poin ketiga berpandukan <i>Sahih Muslim</i> 2900, yang memberitahu bahawa kita akan menakluki Semenanjung Arab, kemudian Iran dan Eropah, sebelum Ad-Dajjal. Sebahagian mentafsirkan penaklukan Jazirah Arab dan Parsi sudah pun terjadi, tetapi sebahagian lagi meyakini semua peristiwa itu akan berlaku semasa zaman Al-Mahdi.</p>
        <p>Poin keempat diperoleh dari <i>Sahih Muslim</i> 2944, yang mengatakan kemunculan pertama Antichrist adalah di Isfahan, Iran. Persoalannya: mengapa tidak di Israel? Ini membayangkan Israel akan menderita kekalahan dan pengusiran terlebih dahulu sebelum “sang penyelamat” mereka tiba. Tambahan pula, pemerintahan Al-Mahdi selama tujuh tahun bukanlah sekadar suatu kebetulan yang tempohnya bersamaan dengan “Tujuh Tahun Kesengsaraan” dalam eskatologi Yahudi.</p>
        <p>Dan poin kelima adalah sabda An-Nabi ﷺ, yang terakam dalam <i>Sunan Abu Dawud</i> 2535, yang berbicara tentang kekhalifahan yang berpusat di أَرْضَ الْمُقَدَّسَةِ atau Tanah Suci. Ia mungkin bermaksud Baitulmaqdis.</p>
<h3>Pedoman Menjadi Wawasan</h3>
<h4>وَمَا لَكُمْ لَا تُقَٰتِلُونَ فِى سَبِيلِ ٱللَّهِ وَٱلْمُسْتَضْعَفِينَ مِنَ ٱلرِّجَالِ وَٱلنِّسَآءِ وَٱلْوِلْدَٰنِ ٱلَّذِينَ يَقُولُونَ رَبَّنَآ أَخْرِجْنَا مِنْ هَٰذِهِ ٱلْقَرْيَةِ ٱلظَّالِمِ أَهْلُهَا وَٱجْعَل لَّنَا مِن لَّدُنكَ وَلِيًّا وَٱجْعَل لَّنَا مِن لَّدُنكَ نَصِيرًا</h4>
<p class="centered-paragraph"><b>Dan mengapakah dengan kalian ini? Bahawa kalian tidak mahu berjuang di jalan Allah dan membela mereka yang lemah—lelaki, perempuan, dan anak-anak—yang berdoa, “Ya Tuhan kami, keluarkanlah kami dari tanah penindas ini. Hantarkanlah kepada kami seorang pelindung dari sisiMu, dan hantarkanlah kepada kami seorang penolong dari sisiMu.”</b></p>
<p class="centered-paragraph">An-Nisa 4: Ayat 75</p>
        <p>Ayat 75 Surah an-Nisa itu adalah jawapan kepada mereka yang bertanya, <i>“Mengapa Allah tidak menolong Palestin?”</i> Ia juga mengajak kita merenungi keadaan kita, generasi Al-Wahn hari ini.</p> 
        <p>Setelah mendengar khabar daripada Nabi Muhammad ﷺ bahawa umat ini akan menakluki Konstantinopel, para Sahabat tidak sekadar bergembira dan menunggu sahaja kehadiran watak yang akan merealisasikan sabda itu. Beriman kepada takdir di hadapan, mereka mengambil langkah-langkah yang sewajarnya supaya ia terlaksana. Atas asbab usaha mereka menyatukan Jazirah Arab dan menyebarkan syiar Islam ke serata pelosok dunialah, lahirnya sultan-sultan Turkiye—para pemimpin yang berusaha menakluki kota itu. Sehingga akhirnya, Muhammad al-Fatih, pada usia dua puluh satu tahun, memenuhi sabda baginda itu.</p>
        <p>Saat ini, kita sepatutnya sudah mempelajari bahawa Palestin hanya akan merdeka melalui jalan yang disebutkan dalam <i>Sahih Muslim</i> 2922 itu sahaja. Mencontohi keimanan Sahabat kepada takdir di hadapan, kita seharusnya sudah memiliki pelan untuk menuju ke situ, dan ia mungkin mengambil sedikit masa.</p>
        <p>Langkah pertama adalah untuk menyembuhkan umat daripada wabak lembik, Al-Wahn. Untuk kembali menjadi kuat, vaksin yang diperlukan adalah Al-Quran dan As-Sunnah. Tauhid yang mantap dan Sunnah yang tepat—yang menjadi amalan hati, lidah, dan tubuh badan dalam kehidupan seharian—akan mengeluarkan seseorang daripada belenggu cinta dunia, dan menumbuhkan wawasan yang jauh lebih bernilai daripada sekadar cita-cita di alam fana ini. Proses penyembuhan ini memerlukan usaha yang gigih di seluruh dunia, bagi menyelamatkan seramai yang mungkin, dan bagi memupuk tokoh-tokoh yang mampu menggerakkan langkah kedua.</p>
        <p>Langkah kedua memerlukan para pemimpin yang unggul dalam kenegarawanan dan keagamaan untuk mengembalikan sistem kekhalifahan dan Nubuwwah dengan menyatukan negara-negara Islam yang kecil dan terpisah-pisah. Ini mesti dilakukan melalui kesepakatan pemerintah negara-negara Islam waktu itu, bukannya kumpulan tertentu yang mahu mengambil alih pentadbiran sedia ada. Usaha itu tidak akan berjaya melalui jalan-jalan keganasan. Ia bukan sekadar untuk memerdekakan Palestin, bahkan untuk membebaskan dunia daripada sistem politik Barat yang memecahbelahkan, struktur ekonomi mereka yang menindas, dan rangka sosial mereka yang terpesong.</p>
        <p>Sekecil mana pun usaha kalian, ketahuilah bahawa Allah Maha Menghargai, dan Dia akan mengurniakan ganjaran yang besar atas pengorbanan kita yang sebenarnya tidaklah sebesar mana. Singa-singa yang lena, bangkitlah!</p>
<h4>وَأُخْرَىٰ تُحِبُّونَهَاۖ نَصْرٌ مِّنَ ٱللَّهِ وَفَتْحٌ قَرِيبٌۗ وَبَشِّرِ ٱلْمُؤْمِنِينَ</h4>
<p class="centered-paragraph"><b>Dan ada lagi limpah kurnia yang engkau sukai: pertolongan daripada Allah dan kemenangan yang dekat. Sampaikanlah berita gembira ini kepada orang-orang yang beriman.</b></p>
<p class="centered-paragraph">As-Saf 61: Ayat 13</p>
<img id="animated-gif" src="images/nubuwwah.gif">
<p class="small-text">Mohd bin Mohd | 30 Januari, 2024 | 18 Rajab, 1445</p>

    <div id="pagination">
        <a href="bahasa.html" class="home-button">Back</a>
    </div>

    <div id="night-mode-toggle">
        <label class="switch">
            <input type="checkbox" id="mode-switch">
            <span class="slider"></span>
        </label>
        <span id="mode-label">☀️</span>
    </div>

    <script src="script.js"></script>
</body>
