<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Apabila Datangnya Pertolongan Tuhanmu</title>
</head>

<body style="display: block; text-align: left;">
    <div class="article-image">
    <img src="images/MlyC04.png" alt="Article Image" style="max-width: 100%;" class="enlargeable-image">
</div>
    
    <article class="article-content">
        <p>Faktor utama yang menyumbang kepada konflik yang berlaku di Palestin hari ini telah diterangkan secara terperinci oleh Nabi Muhammad ﷺ dalam <i>Sunan Abu Dawud</i> 4297 – “al-wahn”. Ia bermaksud kelemahan fizikal atau mental atau kedua-duanya sekali seperti contohnya pada Ayat 4 Surah Maryam dan Ayat 139 Surah aal-e-‘Imran. 500 tahun kolonialisme Eropah telah menanam dan menghidupkan cara hidup mereka di negara-negara Islam, dan rancangan jangka panjang itu memudahkan mereka untuk terus menjajah minda umat ini walaupun setelah mencapai kemerdekaan. Cara hidup yang mencintai dunia dan mengabaikan akhirat ternyata menghalangi kedatangan pertolongan Allah. Namun, pertolongan itu tetap akan tiba jua seperti yang telah dijanjikanNya pada <b>Ayat 7 Surah al-Isra</b>, itu pun hanya setelah kita mengubah keadaan umat hari ini, sesuai pengajaran Ayat 11 Surah ar-Ra’d*. Persoalannya: apakah kita mahu merintis perubahan cara hidup, atau rela dikenang dalam sejarah sebagai generasi al-wahn?</p>
<p class="small-text">*Sesungguhnya, Allah tidak akan sesekali mengubah keadaan sesuatu kaum sehinggalah mereka mengubah apa yang ada pada diri mereka sendiri.</p>
<h4>وَقَضَيْنَآ إِلَىٰ بَنِىٓ إِسْرَٰٓءِيلَ فِى ٱلْكِتَٰبِ لَتُفْسِدُنَّ فِى ٱلْأَرْضِ مَرَّتَيْنِ وَلَتَعْلُنَّ عُلُوًّا كَبِيرًا</h4>
<p class="centered-paragraph"><b>Dan Kami telah menetapkan kepada Bani Israel dalam Kitab (Taurat) bahawa: “Engkau pasti akan melakukan kerosakan di muka bumi ini dua kali, dan engkau pasti akan menyombongkan diri dengan kesombongan yang sangat besar.”</b></p>
<h4>فَإِذَا جَآءَ وَعْدُ أُولَىٰهُمَا بَعَثْنَا عَلَيْكُمْ عِبَادًا لَّنَآ أُو۟لِى بَأْسٍ شَدِيدٍ فَجَاسُوا۟ خِلَٰلَ ٱلدِّيَارِۚ وَكَانَ وَعْدًا مَّفْعُولًا</h4>
<p class="centered-paragraph"><b>Apabila datangnya janji (untuk menghukummu) bagi kali yang pertama daripada dua (kejahatan) itu, Kami datangkan kepadamu hamba-hamba Kami yang memiliki kekuatan ketenteraan yang sangat hebat, sehingga mereka membinasakanmu walau ke tempat-tempat tinggalmu sekalipun. Dan ini adalah janji yang sudah pun dipenuhi.</b></p>
<h4>ثُمَّ رَدَدْنَا لَكُمُ ٱلْكَرَّةَ عَلَيْهِمْ وَأَمْدَدْنَٰكُم بِأَمْوَٰلٍ وَبَنِينَ وَجَعَلْنَٰكُمْ أَكْثَرَ نَفِيرًا</h4>
<p class="centered-paragraph"><b>Kemudian (setelah engkau bertaubat), Kami berikan pula giliran untuk engkau mengalahkan mereka, dan Kami membantumu dengan kekayaan dan keturunan, dan menjadikan engkau kaum yang memiliki tenaga manusia yang lebih besar.</b></p>
<h4>إِنْ أَحْسَنتُمْ أَحْسَنتُمْ لِأَنفُسِكُمْۖ وَإِنْ أَسَأْتُمْ فَلَهَاۚ فَإِذَا جَآءَ وَعْدُ ٱلْءَاخِرَةِ لِيَسُۥٓـُٔوا۟ وُجُوهَكُمْ وَلِيَدْخُلُوا۟ ٱلْمَسْجِدَ كَمَا دَخَلُوهُ أَوَّلَ مَرَّةٍ وَلِيُتَبِّرُوا۟ مَا عَلَوْا۟ تَتْبِيرًا</h4>
<p class="centered-paragraph"><b>Jika engkau berbuat kebaikan, kebaikan itu untuk kebaikan dirimu sendiri. Tetapi jika engkau berbuat kejahatan, kejahatan itu akan merugikan dirimu sendiri. Maka, apabila datangnya janji (untuk menghukum kejahatanmu) bagi kali yang penghabisan, (Kami akan bangkitkan musuhmu) untuk memuramkan wajah-wajahmu. Mereka akan memasuki Masjid (il-Aqsa) sepertimana (musuhmu yang terdahulu) telah memasuki (Baitulmaqdis) pada kali yang pertama. Dan mereka itu akan membinasakan segala yang mereka takluki, dengan sehancur-hancurnya.</b></p>
<p class="centered-paragraph">Al-Isra 17: Ayat 4-7</p>
        <p>“Kerosakan” pertama yang dilakukan oleh Bani Israel telah lama menjadi sejarah, dan “kerosakan” kedua ternyata benar-benar berlaku pada zaman kita. Ia menjadi realiti apabila Deklarasi Balfour pada 2 November, 1917 mendukung penubuhan negara Yahudi di Palestin, yang membawa kepada peristiwa Nakbah – pembersihan etnik Palestin pada 1948, Perang Enam Hari pada 1967, dan pelbagai bentuk penindasan dan kezaliman ke atas umat Islam, sehinggalah sekarang. Ini bermakna hukuman Allah ke atas mereka akan berlaku tidak lama sahaja lagi. Namun berapa lama hanya Allah sahaja Yang Maha Mengetahui. Hadith yang kita bincangkan ini adalah kesinambungan dan perincian kepada empat Ayat Al-Quran itu, selain riwayat lain dalam <i>Sahih Muslim</i> 2921 yang membawa berita gembira tentang kemenangan kita ke atas mereka. Namun, ada satu persoalan: apakah yang dimaksudkan oleh Al-Mustafa ﷺ dengan <b>pohon dan batu yang berbicara</b>? Mari kita sama-sama merenungi tiga hipotesis berikut. </p>
<h3>Hipotesis I – Literal</h3>
        <p>Selain Rasul-rasul seperti Nabi Sulaiman (AS) dan Nabi Muhammad ﷺ yang dikurniakan kebolehan untuk berkomunikasi dengan makhluk seperti burung, semut, dan pohon; hadith-hadith seperti <i>Sahih al-Bukhari</i> 3579 dan 3584 menunjukkan bahawa manusia biasa seperti para Sahabat juga turut dikurniakan kebolehan untuk mendengar makhluk lain berbicara. Ini menunjukkan bahawa umat Islam dalam hadith ini sudah pun kembali mendirikan Nubuwwah, serta memiliki apa yang kita tiada sejak seratus tahun ini – Khalifah. Dan amat penting untuk kita tidak menyalah tafsir kedua-dua nas itu, kerana yang dimaksudkan bukanlah genosid; tetapi pertempuran sengit antara pasukan tentera. Sebahagian kita sudah pun maklum bahawa tujuan utama penjajahan Israel ke atas Palestin adalah sebagai persediaan kepada ketibaan Melekh Mashiach mereka. Dan “pembinasaan” yang disebut pada Ayat 7 Surah al-Isra itu barangkali merujuk kepada Kuil Ketiga mereka yang akan didirikan tidak lama lagi, selain membayangkan bahawa adanya kemungkinan bumi Palestin akan dirampas sepenuhnya oleh mereka. </p>
<h3>Hipotesis II – Teknologi</h3>
        <p>Pohon dan batu yang berbicara bisa juga merujuk kepada bentuk pembicaraan yang tidak pernah difahami sebelum zaman sains dan teknologi ini. Pemberitahuan keberadaan seseorang mungkin bermaksud “penunjuk” – yang kita kenali sekarang sebagai sistem pengesanan; yang merangkumi teknologi seperti Sistem Kedudukan Geografi (GPS), Pengecaman Frekuensi Radio (RFID), haba, satelit, dan lain-lain lagi. Bagaimana dengan pohon gharqad? Ia boleh merujuk kepada lokasi perlindungan. <i>Sahih Muslim</i> 2944 yang menceritakan kemunculan Ad-Dajjal bersama 70,000 orang Yahudi Isfahan boleh jadi adalah petunjuk bahawa selepas kekalahan, sebahagian daripada mereka akan berlindung di situ. Pada masa ini, populasi Yahudi di Isfahan dianggarkan berjumlah lebih kurang 1,500 orang sahaja. Jika ini benar, kebarangkalian untuk peperangan itu berlaku semasa zaman awal pemerintahan Al-Mahdi, atau era sebelumnya adalah lebih tinggi. Dan menyangkal pandangan yang mengatakan ia berlaku semasa Al-Malhamah al-Kubra, ataupun saat pembunuhan Ad-Dajjal oleh Nabi ‘Isa (AS).</p>
<h3>Hipotesis III – Manusia</h3>
        <p>Meskipun sudah sekian maklum bahawa <b>الْحَجَرُ</b> bermaksud “batu”, namun ia juga biasa dijadikan metafora kepada hati manusia, seperti dalam Ayat 74 Surah al-Baqarah, yang bermaksud: <b>“Kemudian, hatimu menjadi keras bagaikan batu, bahkan lebih keras lagi...”</b> Dan <b>الشَّجَرُ</b> yang bermaksud “pohon” pula dijadikan analogi kepada kata-kata yang baik seorang insan, seperti dalam Ayat 24-25 Surah Ibrahim: <b>“Kalimat yang baik itu seperti pohon yang baik; akarnya teguh, dan dahannya pula menjulang ke langit...”</b> Daripada dua bentuk kegunaan dalam Al-Quran ini, kita bisa melihat hadith itu melalui interpretasi simbolik; di mana umat ini akan mendapat sokongan daripada orang-orang bukan Islam yang sebelum itu berpihak kepada Bani Israel dan sekutu-sekutunya, serta mereka yang mencintai kebenaran tetapi terpedaya oleh propaganda mereka. Berdasarkan sifatnya yang berbeza dengan analogi yang terdapat dalam Ayat 26 Surah Ibrahim, pohon gharqad bisa mewakili golongan munafik yang akan mengkhianati umat ini.</p>
        <p>Peristiwa ini boleh berlaku terlebih dahulu, atau serentak dengan episod dalam <i>Sunan Abu Dawud</i> 2767, di mana umat ini akan bergabung dengan “Rom” yang menjaga nilai-nilai spiritual, menentang perikatan serigala yang menyamar di sebalik bulu domba. Selain itu, keruntuhan kuasa-kuasa besar yang menyokong Rejim Zionis selama ini mungkin menjadi salah satu faktor kemenangan dalam hadith ini. Setiap tamadun akan tiba ke penghujungnya. Sebagaimana firman Allah pada Ayat 41 Surah ar-Rum**, setiap kerosakan yang dibawa pasti akan ada akibatnya. Hukumannya mungkin berkaitan sesuatu yang sangat mereka cintai – ekonomi, sepertimana perumpamaan yang terdapat dalam Ayat 32-44 Surah al-Kahf. Daripada empat cerita dalam surah itu, hanya kisah ini sahaja yang bukan sejarah, dan ia mungkin sesuatu yang akan berlaku pada masa hadapan. Ini tidak mustahil, kerana dunia hari ini sedang menuju ke arah itu. Apabila gelembung ekonomi pecah, saat itulah Israel akan kehilangan segala sokongan yang pernah dinikmatinya.</p>
<p class="small-text">**Kerosakan sudah pun tersebar di darat dan di laut, disebabkan oleh tangan-tangan manusia. Oleh itu, Dia akan membiarkan mereka merasai sebahagian daripada akibat perbuatan mereka itu, dengan harapan agar mereka kembali ke jalan yang benar.</p>
<p class="centered-paragraph">* * *</p>
        <p>Setelah mendengar khabar daripada Nabi Muhammad ﷺ bahawa umat ini akan menakluki Konstantinopel, para Sahabat tidak sekadar bergembira dan menunggu sahaja kehadiran karakter yang akan merealisasikan sabda itu. Beriman kepada takdir di hadapan, mereka mengambil langkah-langkah yang sewajarnya supaya ia terlaksana. Atas asbab usaha mereka menyatukan Jazirah Arab dan menyebarkan syiar Islam ke serata pelosok dunialah, lahirnya sultan-sultan Turkiye yang berusaha menakluki kota itu, sebelum Muhammad al-Fatih, pada usia dua puluh satu tahun, mengesahkan sabda baginda. Namun, lihatlah keadaan kita hari ini, hanya menunggu kedatangan Imam Mahdi untuk menyelesaikan segala permasalahan kita. Barangkali, seperti Muhammad II, dia juga memerlukan penyediaan asas tapak sebagaimana para Sahabat membukakan jalan-jalannya. Kita sentiasa ada pilihan. Untuk terus kekal sebagai lapisan buih yang membawa sampah sarap yang dihanyutkan banjir. Atau bangkit daripada lena yang panjang ini, untuk menjadi emas dan permata generasi yang berpotensi ini? “Bagaimana?”</p>
<h3>Menuju Kemerdekaan</h3>
        <p>Menagih simpati kuasa-kuasa besar atau mengharapkan bantuan institusi-institusi boneka mereka adalah tanda kelemahan. Sedangkan athar yang menceritakan takdir kita di hadapan ini, terang-terangan menggambarkan bahawa kemerdekaan Palestin hanya tercapai melalui tangan kita sendiri. Kecaman, demonstrasi, boikot, derma, dan doa itu adalah usaha yang murni. Namun, sekiranya kita kuat, sudah tentulah kita akan dapat mengambil tindakan yang lebih baik untuk menghentikan penindasan dan menyebarkan keadilan di muka bumi. Negara-negara Islam yang kecil dan terpisah-pisah sekarang tidak ubah seperti kabilah-kabilah yang berpecah belah sebelum kedatangan Rasulullah ﷺ. Kita perlu menjadi entiti yang bersatu untuk memerdekakan Palestin daripada Israel, dan umat Islam daripada sistem-sistem dan cara hidup Barat. Dan tiada kemenangan melainkan dengan pertolongan Tuhanmu sahaja. Dan Ayat-ayat Al-Quran yang berkaitan dengan pertolongan Allah, seperti Ayat 62-63 Surah al-Anfal, Ayat 1-2 Surah an-Nasr, dan yang lain-lainnya, menyimpulkan bahawa umat hari ini perlu mengembalikan Nubuwwah. Palestin makin menderita, mengapa tidak sekarang sahaja?</p>
        <p></p>
<h4>وَأُخْرَىٰ تُحِبُّونَهَاۖ نَصْرٌ مِّنَ ٱللَّهِ وَفَتْحٌ قَرِيبٌۗ وَبَشِّرِ ٱلْمُؤْمِنِينَ</h4>
<p class="centered-paragraph"><b>Dan ada lagi limpah kurnia yang engkau sukai: pertolongan daripada Allah dan kemenangan yang dekat. Maka, sampaikanlah berita gembira ini kepada orang-orang yang beriman.</b></p>
<p class="centered-paragraph">As-Saf 61: Ayat 13</p>
<img id="animated-gif" src="images/nubuwwah.gif">
<p class="small-text">Mohd bin Mohd | February 12, 2024 | 26 Safar, 1445</p>

    <div id="pagination">
        <a href="bahasa.html" class="home-button">Back</a>
    </div>

    <div id="night-mode-toggle">
        <label class="switch">
            <input type="checkbox" id="mode-switch">
            <span class="slider"></span>
        </label>
        <span id="mode-label">☀️</span>
    </div>

    <script src="script.js"></script>
</body>
