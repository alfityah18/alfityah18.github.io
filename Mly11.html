<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Anak Kita Di Tebing Bahaya</title>
</head>

<body style="display: block; text-align: left;">
    <div class="article-image">
    <img src="images/Mly_011.png" alt="Article Image" style="max-width: 100%;" class="enlargeable-image">
</div>
    
    <article class="article-content">
        <p>Akhir-akhir ini, seluruh negara dikejutkan oleh siri jenayah yang melibatkan kanak-kanak dan remaja bawah umur. Apa yang membimbangkan adalah kes-kes buli, dera, dan bunuh kini berlaku di institusi-institusi pendidikan yang sepatutnya menjadi tempat yang selamat bagi anak-anak kita. Di luar negara pula, terutamanya di Amerika Syarikat, tembakan rambang di kalangan remaja sudah pun menjadi berita biasa. Laporan-laporan begitu tidak biasa didengari oleh generasi sebelum ini.</p>
<h3>Zaman Semakin Teruk</h3>
        <p>Berdasarkan data pembunuhan global yang dilaporkan oleh Index Mundi dan UNODC, kadar pembunuhan di seluruh dunia antara 1995 dan 2023 telah meningkat kira-kira 84%. Statistik ini menunjukkan pertambahan yang terlalu tinggi selepas hanya satu generasi, dan ini belum lagi termasuk pembunuhan dalam konflik bersenjata. Isu ini telah disebutkan oleh Nabi Muhammad ﷺ, dalam <i>Sahih al-Bukhari</i> 7064, bahawa apabila sudah dekatnya Hari Kiamat—banyak pembunuhan yang akan berlaku.</p>
        <p>Peningkatan mendadak kadar jenayah adalah seruan untuk kita merenungi sabda Rasulullah ﷺ yang didengari oleh Anas bin Malik (RA) dalam hadith perbincangan kali ini—bahawa zaman semakin teruk. Dari politik dan ekonomi hingga sosial, kita tidak dapat menafikan bahawa kehidupan pada zaman kanak-kanak kita lebih damai. Dan ibu bapa kita pula akan merasakan zaman mereka lebih baik, dan begitulah seterusnya.</p>
        <p>Inilah zaman kita. Kes-kes rasuah di kalangan ahli politik tidak pernah berkurangan, dan <i>incompetency</i> (ketidakcekapan) menjadi penyakit kronik pemimpin dunia <span class="small-word">[i]</span>. Mata wang fiat yang tiada <i>intrinsic value</i> (nilai intrinsik) semakin mengecil nilainya, dan hampir semua orang diperangkap dengan hutang oleh sistem ekonomi dunia yang berasaskan riba <span class="small-word">[ii]</span>. Budaya ilmu di kalangan masyarakat semakin pupus dan digantikan dengan bersosial tanpa sempadan <span class="small-word">[iii]</span>, dan media sosial pula melahirkan lebih ramai orang-orang lekeh yang berlagak pandai membicarakan hal-hal besar <span class="small-word">[iv]</span>. Dan semua itu adalah manik-manik tanda kecil Kiamat yang sudah jatuh bertaburan.</p>
<p class="small-text-left">[i] Lihat <i>Al-Mu’jam al-Kabir</i> 60 | Jual beli dalam pentadbiran, dan ramai ahli politik yang tidak pandai;</p>
<p class="small-text-left">[ii] Lihat <i>Sunan an-Nasai</i> 4455 | Hampir semua terlibat dengan riba, dan yang tidak terlibat tetap terkena debunya;</p>
<p class="small-text-left">[iii] Lihat <i>Sahih al-Bukhari</i> 7064 | Ilmu diangkat pergi, dan kejahilan tersebar luas;</p>
<p class="small-text-left">[iv] Lihat <i>Sunan Ibnu Majah</i> 4036 | Zaman “conman” dianggap benar, dan yang benar dianggap berbohong.</p>
        <p>Pernahkah engkau merenungkan, mengapa zaman semakin teruk?</p>
<h3>Punca Utama</h3>
<h4>ظَهَرَ ٱلۡفَسَادُ فِي ٱلۡبَرِّ وَٱلۡبَحۡرِ بِمَا كَسَبَتۡ أَيۡدِي ٱلنَّاسِ لِيُذِيقَهُم بَعۡضَ ٱلَّذِي عَمِلُواْ لَعَلَّهُمۡ يَرۡجِعُونَ</h4>
<p class="centered-paragraph"><b>Kerosakan sudah pun kelihatan di darat dan di laut disebabkan perbuatan tangan manusia, agar Allah membiarkan mereka merasakan akibat sebahagian daripada apa yang telah mereka lakukan—moga-moga mereka kembali (ke jalan yang benar).</b></p>
<p class="centered-paragraph">Ar-Rum 30: Ayat 41</p>
        <p>Segala bencana yang berlaku—sama ada banjir di darat atau ribut di laut—adalah kesan daripada dosa-dosa manusia. Begitu juga dengan peningkatan kadar jenayah, sama ada juvana atau sebaliknya, dan kerisauan yang kita rasa daripadanya, serta kepincangan politik, penindasan ekonomi, mahupun keruntuhan sosial, semuanya adalah kesan daripada dosa-dosa umat ini secara kolektif. Bagi mereka yang bersalah, ia adalah hukuman; dan bagi mereka yang tidak bersalah, ia adalah ujian. Melalui riwayat Abu Musa (RA), dalam <i>Sunan Abu Dawud</i> 4278, Nabi ﷺ bersabda:</p>
<h4>أُمَّتِي هَذِهِ أُمَّةٌ مَرْحُومَةٌ لَيْسَ عَلَيْهَا عَذَابٌ فِي الآخِرَةِ عَذَابُهَا فِي الدُّنْيَا الْفِتَنُ وَالزَّلاَزِلُ وَالْقَتْلُ</h4>        
<p class="centered-paragraph"><b>Umatku ini adalah umat yang dirahmati. Tidak akan ada azab bagi mereka di akhirat, tetapi azab mereka berlaku di dunia—melalui fitan, bencana, dan pembunuhan yang menjadi-jadi.</b></p>
        <p>Zaman yang semakin teruk adalah tanda semakin banyaknya dosa. Punca utamanya terletak pada dosa terhadap ad-deen—yakni cara hidup yang komprehensif atau sistem kehidupan yang diamalkan oleh umat hari ini.</p>
        <p>Di sebelah kiri, kita melihat golongan yang terpesona dengan kehidupan dunia. Pelbagai kerosakan yang kita saksikan hari ini adalah bukti kegagalan sistem-sistem Barat, yang dicedok oleh kebanyakan negara Islam. Malah, tidak sedikit negara Islam yang mengisytiharkan perlembagaan mereka sebagai sekular. Umat ini sudah pun mengikuti mereka selangkah demi selangkah, sehingga walaupun ke lubang biawak, sebagaimana sabda Ar-Rasul ﷺ dalam <i>Sahih al-Bukhari</i> 7320.</p>
        <p>Sistem politik yang berasaskan sekularisme, yang memisahkan pentadbiran daripada panduan agama—hanya membawa perpecahan, perundangan yang tidak berkesan, dan peningkatan kadar jenayah. Sistem ekonomi kapitalis, yang mengutamakan keuntungan lebih daripada kebajikan masyarakat—hanya mengundang ketidakstabilan mata wang, menormalkan berhutang, dan menambahkan beban kehidupan. Sementara itu, kehidupan sosial yang berpandukan liberalisme, yang membenarkan kebebasan peribadi secara berlebihan—hanya menjanakan keruntuhan moral, impian sementara yang sia-sia, dan keasyikan terhadap perhiasan dunia.</p>
        <p>Di sebelah kanan pula, kita melihat golongan agama yang tersasar dari jalan yang benar. Mereka meneruskan kesalahan-kesalahan yang diwarisi sejak zaman berzaman. Ada yang mengisytiharkan secara terbuka bahawa negaranya didirikan atas akidah Ahlul Bid’ah, dan ada sesetengah yang mendakwa mengikuti salah satu daripada empat imam mazhab, namun ironinya mengamalkan bid’ah dalam akidah mahupun ibadah. Kenyataan Al-Mustafa ﷺ, dalam <i>Sahih al-Bukhari</i> 7084—bahawa akan berlaku seruan ke neraka secara terang-terangan—sudah lama menjadi kenyataan.</p>
        <p>Mereka itu mempromosikan syirik akbar secara licik, seperti memutarbelitkan antara istilah doa dan tawassul. Dan mereka juga tidak mahu langsung berbicara tentang bid'ah seolah-olah tiada larangan atau ancaman terhadapnya. Sebaliknya, mereka gemar sekali membawa cerita-cerita karut, teori konspirasi, dan falsafah yang lari dari realiti yang tertulis dalam Al-Quran dan Hadith. Ketahuilah, syirik akbar membatalkan keislaman. Bid'ah pula menghapuskan pahala dan menambahkan dosa. Sedang khurafat hanya merencatkan akal dan menghalang umat daripada berdaya maju dalam era sains dan teknologi yang pantas berkembang ini.</p>
        <p>Sekarang, sudahkah engkau faham mengapa berita jenayah di kalangan kanak-kanak dan remaja semakin bertambah? Ia bukan tentang pengharaman hukuman rotan di sekolah, tetapi ada perkara yang jauh lebih besar daripada itu: dosa.</p>
<h3>Jalan Pemulihan</h3>
        <p>Isi</p>
<p class="centered-paragraph">* * *</p>
        <p>Penutup</p>
<img id="animated-gif" src="images/quran.gif">
<p class="small-text">Mohd bin Mohd | 0 Bulan, 2025 | 0 Bulan, 1447</p>

    <div id="pagination">
        <a href="bahasa.html" class="home-button">Back</a>
    </div>

    <div id="night-mode-toggle">
        <label class="switch">
            <input type="checkbox" id="mode-switch">
            <span class="slider"></span>
        </label>
        <span id="mode-label">☀️</span>
    </div>

    <script src="script.js"></script>
</body>

